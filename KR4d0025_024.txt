# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:33.237598
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0487-024范文正公集別集-卷第三.
<pb:KR4d0025_SBCK_024-1a>¶
范文正公别集卷第三¶
　　　　易兼三材賦(通彼天地/人謂之易)¶
大哉易以象設象由意通兼三材而窮理盡性重六畫¶
而原始要終二氣分儀著高卑於卦内五行降秀形動¶
靜於爻中所以明乾坤之化育見天人之會同者也昔¶
者有聖人之生建大易之旨觀天之道察地之紀取人¶
於斯成卦於彼將以盡變化云爲之義將以存潔靜精¶
微之理極其數也必在乎兼而兩之定其位焉由是乎¶
三者備矣若乃高處物先取法乎天所以顯不息之義¶
所以軫行徤之權保合大和純粹之源顯著首出庶物¶
高明之象昭宣此立天之道也御隂陽而德全又若卑¶
而得位下蟠於地所以取沉潜之體所以擬廣博之義¶
<pb:KR4d0025_SBCK_024-1b>¶
宛然不動既侔厚載之容感而遂通益見資生之利此¶
立地之道也自剛柔而功備於是卑高以陳中列乎人¶
剛而上者宜乎主柔而下者宜乎臣愼時行時止之間¶
寜迷進退察道長道消之際自見屈伸此立人之道也¶
敦仁乂而有倫旣而明三極之端知八象之謂存擬議¶
而无爽周變通而&KR0154;旣君子用之而消息聖人執之而¶
經緯亦由璇璣測象括運動於七辰玉琯候時含慘舒¶
於四氣豈不以易之爲書也範彼二儀易之爲教也逹¶
乎四維觀其象則區以别矣思其道則變而通之上以¶
統百王之業下以㫁萬物之疑變動不居適内外而无¶
滯廣大悉備包上下而弗遺至矣哉无幽不通唯變所¶
適凖天地而容日月畜風雷而列山澤鼓之舞之以盡¶
<pb:KR4d0025_SBCK_024-2a>¶
神統三才而成易¶
　　　　淡交若水賦(君子求友/恬淡爲上)¶
伊淡交之相愛諭柔水於前聞惟久要之情不瀆而靈¶
長之德爰分如通潤下之功同行其道似得朝宗之便¶
相薦於君原夫大禮立言後賢是擬將敦切切之契必¶
察湯湯之理非敢乎狎而翫之蓋懼乎數斯䟽矣彼以¶
甘而壞者允謂小人此以淡而成焉實惟君子莫不就¶
乂若渴從善如流甘言者不可不畏澡行者予取予求¶
冀&KR0023;有中之美免貽中輟之羞義協㫁金髣髴淘金之¶
利譽稱連璧依俙沉璧之秋惟德是依因心而友游泳¶
而學海同濟兢愼而禮防共守寳其忠信懷珠之象寜¶
賖志在&KR0355;磨穿石之功自有則知甘而交者何能别嫌¶
<pb:KR4d0025_SBCK_024-2b>¶
淡而交者常如飬恬進弗違於汎愛退不失於流謙同¶
氣相求將益潤身之德見利而讓必揚絜已之㢘故得¶
久而不渝誠然可覽論心而&KR0154;有凝滯投分而毎存澄¶
淡情深結綬遠思誓帶之流志在彈冠濳動濯纓之感¶
念兹在兹恬爲淡爲舎已&KR0011;不爭之勢親仁浮就濕之¶
基如切如瑳自契激揚之義同心同德孰分清濁之姿¶
士有遠慕前修聿希令望毎定交而不雜必推義而爲¶
上考同人於易象見賢必親法上善於禮文書紳无妄¶
　　　　飬老乞言賦(求善言以/資國之用)¶
年高者不可不飬言善者予取予求奉黃髪以无怠垂¶
清問而弗休主善爲師尊縱心之&KR0132;舊旣飽以德咨逆¶
耳之謀猷仰彼前王垂兹令典謂仁者所以能受則言¶
<pb:KR4d0025_SBCK_024-3a>¶
也於斯可選肆筵授几聿修尚齒之宜論道經&KR0022;必採¶
无瑕之善莫不崇其盛禮納以明恩登上庠而有則躋¶
大學以居尊待以常珍用貴皓然之士禆其闕政是詢¶
哿矣之言飬老之美於斯有以一則崇孝悌之本一則¶
求善教之㫖式宴且喜蔑聞大耋之嗟切問近思屢逆¶
聖人之耳豈不以老者倍年之長言者善人之資飬其¶
老則惟賢是擇乞其言則患巳不知識君臨之所重見¶
父事之攸宜不素飱&KR0006;實舉燕毛之禮善待問者當陳¶
補衮之詞是知捨此則無以尊德遵此則足以守國大¶
禮載之而爲美前王行之而不忒漢朝定嗣延四皓以¶
咨謀周伯興&KR0022;奉太公而取則恩斯勤斯故舊不遺孰¶
侮桑榆之暮景毎求藥石之良規祝饐無虧何患乎老¶
<pb:KR4d0025_SBCK_024-3b>¶
夫耄矣沃心有取但見乎聖人則之　今國家治歷萬¶
&KR0022;緝熈庶政納老成之嘉話闡誕敷之休命于以見至¶
道物興與唐虞而比盛¶
　　　　得地千里不如一賢賦(賢實&KR0022;本/何地能及)¶
地廣千里功虧一賢故開基之大矣寜命世以生焉附¶
益我疆雖有&KR0022;畿之遠發揮王業難居家食之先得不¶
載考謨猷旁稽士實延表之境以雖衆挺特之才難可¶
失彊吞是戒豈一千乘之多爲禮聘斯行在五百年之¶
間出又何取險包絶壑深控燈江非形勝於十二貴國¶
士之无&KR0031;尋師之道路咸歸何能翼聖展驥之途程盡¶
入詎可經&KR0022;是以攻掠无聞柬求可考匪煩開拓之力¶
唯取弼諧之道秦啇於而齊即墨非我之求傅巖野而¶
<pb:KR4d0025_SBCK_024-4a>¶
渭水濱是吾所寳唯賢也其功莫料唯地也於用如何¶
自欲得人之盛豈須拓地之多爵舉之流可進之而授¶
賞目極之所難獻之而請和斯蓋意切求賢事非避地¶
雖沃野之咸在諒竒才之足懿任附庸之國衆胡比盡¶
忠縱兵賦之數多罔加餘智豈不以賢之得雖少必貴¶
地之有雖多曷能捨地得賢&KR0006;&KR0022;基以立失賢有地&KR0006;¶
國難隨興是故治亂咸繫古先足徴鴻溝割而楚亡惟¶
賢不用昌國去而燕奪何地堪矜在乎啓土罔資虗襟¶
是急皇明由是以彌遠鴻業於焉而允緝若然則議賢¶
者之深功何百城而能及¶
　　　　體仁足以長人賦(君體仁道/随彼尊仰)¶
聖人受天命體乾文旣克仁而是務遂長人而不群法¶
<pb:KR4d0025_SBCK_024-4b>¶
元善之功可處域中之大奉博施之德宜爲天下之君¶
原夫易象洞分乾元光啓謂元之德也莫大乎始生之¶
道生之善也莫若夫至仁之體所以法而用也既不由¶
幹事之貞體以長焉又不預亨嘉之禮君子乃時法斯¶
道力行乎仁侔剛徤之克著致惻隱以昭陳敦惠愛以¶
爲心首出庶物得慈和而示化利見大人莫不與合化¶
權潜符天造蓋本生成之禮益見尊崇之道安仁爲念¶
我則俯視於&KR0058;氓克巳存誠我則上居於大寳豈不以¶
體其仁則物皆尊戴居其長則民咸恱隨君非仁則曷¶
享於推戴人非長則寜致於淳熈詎三月之違焉道之¶
行也致一國之興矣人皆仰之足可以首四德以居斯¶
冠兆人而在彼不曰仁何以見爲生之妙不曰長何以¶
<pb:KR4d0025_SBCK_024-5a>¶
見居上之美故得萬民以濟咸承煦育之恩百姓不知¶
盡荷發生之理不然何以握圖在上御宇居尊侔乾道¶
之罔息酌仁恩而不煩念兹爲器之人未足與議審彼¶
樂山之士始可與言　方今道化惟微神功至廣用乾¶
剛而不紊奉仁道而无爽所以吾皇體斯道而御寰中¶
故是尊而是仰¶
　　　　陽禮教讓賦(修射崇飲/民不爭矣)¶
先王制陽禮於百姓興民讓於九州覩射飲之斯在知¶
政教之所由我&KR0211;旣張觀德之風遐&KR0013;朋酒斯饗序賔¶
之義咸修觀其司徒之職旣揚王者之教云下使穆穆¶
而鄉飲俾濟濟而燕射將以&KR1249;矢之利習彼威儀復於¶
罇爼之間宣其教化至若洞啓澤官射夫來同内叶和¶
<pb:KR4d0025_SBCK_024-5b>¶
平之志外敦廉順之風揖讓而升非尚六鈞之勇進退¶
可庶不矜五善之功此射之讓也&KR0022;教攸崇又若以年¶
以品㑹於鄉飲在獻酬之无謬居長㓜而必審貴賤位¶
矣三賔之象不踰和樂興焉百拜之容弗寢此飲之讓¶
也國人是禀則知&KR0022;禮循循以教萬民所以安天下於¶
不競所以教域中之有倫射不主皮息爭心於君子酒¶
以成禮導和氣於鄉人是知用之而在化可久廢之而¶
其化則不斯射也可以止其&KR0064;亂斯飲也可以樂其富¶
壽所以反當仁之義以勸四方遵成魄之䂓用寜九有¶
然則謂其陽也取其&KR0123;而爲名謂其讓也取其和而不¶
爭于以見莫善於禮于以見與世作程侯以明之罔替¶
君臣之義禮無違者遂諧賔主之情遂使德藝可觀忿¶
<pb:KR4d0025_SBCK_024-6a>¶
肆遄巳知㳂事以興教蓋因時而立紀故聖人務焉則¶
違之者寡矣¶
　　　　天驥呈才賦(君德通遠/天馬斯見)¶
天産神驥瑞符大君偶昌運以斯出呈良才而必分眸¶
&KR0326;紫電鬛妥紅雲星精效祥聿歸三五之聖龍姿挺異¶
不溺三千之羣是何降靈霄極薦夢中國啓天之命光¶
帝之德包羞&KR0006;御閑之十二屏跡&KR0006;駑駘之萬億曵呉¶
門之練不足以比容竭燕市之金不足以爲直徒觀夫¶
汗血流赭連錢拂騘鮫瘦筋路鸞肥臆豐矯矯焉鯨躍¶
乎滄海昻昻焉鶴出乎煩籠契瑞圖之表述昭神化之¶
感通卒使伯樂居前駭千載之有得王良處右悲一旦¶
之无功得以馴致皇家駿奔帝&KR0080;厥生也足比乎房駟¶
<pb:KR4d0025_SBCK_024-6b>¶
之異其來也寜憚乎渥洼之遠雖稱德於絶羣豈代勞¶
而一混首登華廐嘶風休憶於窮&KR0065;高騁康衢逐日詎¶
思於長坂豈徒矜半漢衒連乾必也瑞乎聖通乎天騰¶
志千里飛聲八埏歷金埓以腰&KR1602;奉玉勒以周旋日馭¶
如親合亞六龍之列瑶池若去請登八駿之先異乎哉¶
神物來宜天意純嘏掩逸足於千駟革嘉祥於一馬方¶
馳六轡且殊歸岳之流儻駕皇輿曷如負圗之者是知¶
造化之竒鍾焉在斯祥麟生而奚匹馴犀至而曷爲寳¶
於大&KR0022;寜徇晉臣之請出於有道豈惟漢帝之時客有¶
感而歎曰馬有俊靈士有秀彦偶聖斯作爲時而見¶
方今吾道亨而帝道昌敢昧呈才之便¶
　　　　稼穡惟寳賦(王者崇本/民食爲貴)¶
<pb:KR4d0025_SBCK_024-7a>¶
資時者稼穡務本者惟王顧民食而可貴爲國寳而允¶
臧田疇播殖之時豈慙種玉倉廪豐登之際寜讓滿堂¶
稽彼前賢垂諸大雅謂飬民而可取必重榖而無捨惟¶
農是務誠天下之本歟以寳爲名表物中之貴者耒耜¶
无廢&KR0112;稷是崇毎訓耕耘之績如敦追&KR0355;之功闢五土¶
之時披沙豈異載千箱之處照乘攸同蓋以順彼天時¶
美玆政本觀艱難而有&KR0023;稱&KR0606;竒而何損年多膏澤連¶
城之價可期瑞有嘉禾希代之姿奚遠是知寳金壁者¶
見棄於聖人寳稼穡者克濟於生民得之則九年利用¶
闕之則百姓食貧多旣如雲寜愧白虹之氣析於元日¶
似求赤水之珍其或剖巨蚌以勞心攻他山而竭力在¶
寒暑則非民之服在饑饉則非民之食徒聞賈禍之辱¶
<pb:KR4d0025_SBCK_024-7b>¶
莫見作甘之德&KR0154;若我東作可嘉西成不忒旣堅旣好¶
亞父欲碎而何能如京如坻季子比多而莫得念兹在¶
兹百王不移此盈疇而是貴彼韞櫝而何爲見三時之¶
有倫如分三品與四民之共給胡畏四知今國家崇后¶
稷之功廣神農之道旣豐年以爲瑞蓋惟榖而是寳故¶
能富庶之風告成穹昊¶
　　　　天道益謙賦(天道常益/謙損之義)¶
士有探造化之真筌察盈虗於上天雖秉陽之功不宰¶
而益謙之道昭宣萬物仰生否者由斯而泰矣四時下¶
濟屯者自我而亨焉原夫杳杳天樞恢恢神造損有餘¶
而必信補不足而可考是故君子法而爲政敦稱物平¶
施之心聖人象以飬民行裒多益寡之道豈不以謙者¶
<pb:KR4d0025_SBCK_024-8a>¶
物之自損益者時之與昌龍蛇蟄而後震草木落而還¶
芳于以見其物理于以見其天常月旣虧而中盈於時¶
不昧陽盡剥而求復其義爰彰然則高明之運也善行¶
无迹盛衰之應也惟變所適苟守之以謙必受之以益¶
有中之士我則錫元&KR0123;而弗違罪巳之君我則助勃興¶
而无斁雅契姬文之述何煩太史之占處幽晦者日星¶
必照在焦枯者雨露必霑取&KR0011;而信如江海之潤下殊¶
塗同致若&KR0017;神之福謙得不觀庶物之情究至理之本¶
貴必始之於賤益乃生之於損旣人事之在斯又天道¶
之奚遠高者抑而下者舉一氣无私徃者屈而來者伸¶
萬靈何遁大哉覆受无遺神之聽之執虗者不言而應¶
用壯者雖猛何爲卑以自牧之人實受其福貴而能降¶
<pb:KR4d0025_SBCK_024-8b>¶
之者不失其宜　我后上德不矜至仁博施實兆民之¶
是頼无一物之不遂貴退讓而黜驕盈得天道益謙之¶
義¶
　　　　聖人抱一爲天下式賦(淳一敷教/天下爲式)¶
巍巍聖人其教如神抱一而萬機無事爲式而庶彚有¶
倫秉乎天得之樞羣氓作則立乃道生之化八表還淳¶
老氏有云聖皇无失保環中而可久率天下而守一蓋¶
以一之妙也冠四大而强名式之用焉正萬靈而咸秩¶
莫不&KR0256;符妙有脗合虗无察察之機悉去淳淳之理誕¶
敷于以見清淨而不擾于以見易簡而不踰遵黃帝之¶
求珠我眞未䘮契莊生之齊物我化皆孚无臭无聲是¶
則是効包自然之禮樂畜无親之仁孝去奢去泰惟存¶
<pb:KR4d0025_SBCK_024-9a>¶
至道之精自西自東咸&KR0013;不言之教豈不以一者道之¶
本式者治之筌苟能持於罔象自可制於普天亦若大¶
衍攸虗爲四營之本也太陽无二作七政之首焉豈比¶
夫昧於希夷煩其用捨滋彰之法著矣沖寂之猷遠也¶
&KR0154;若我靜守權輿克寜華夏執此惟精之㫖得自窈&KR0256;¶
俾諸咸有之風播於上下大矣哉上德不德無爲而爲¶
保谷神而不宰育芻狗以何私政復結繩罔有二三之¶
令理敦執契自爲億兆之規　我后超五帝之功邁三¶
王之德化育而四時爲柄恭黙而萬&KR0022;承式故得兆人¶
熈熈登春臺而躋壽域¶
　　　　政在順民心賦(明主施政/能順民欲)¶
王者廣育黔首誕布皇明闡&KR0022;政而攸叙順民心而和¶
<pb:KR4d0025_SBCK_024-9b>¶
平振窮恤貧必俯從於衆望發號施令實允叶於羣情¶
昔管子以祖述太猷發揮明主垂教之言斯著爲政之¶
方可覩以謂逆其民而理者雖令不從順於民而化焉¶
其德乃普是以䆒其所病察其所宜禮應時而㳂襲教¶
隨俗以彰施欲求乎廣所及也必在乎俯而就之彼患¶
困窮我則躋之於富庶彼憂苛虐我則撫之以仁慈于¶
以見百姓爲心萬&KR0022;惟慶无一物不得其所无一夫不¶
遂其性所以感其和氣所以謂之善政故得上下欣合¶
莫聞不協之謀遐邇恱隨毎覩易從之命豈不以政者¶
爲民而設民者惟政是平違之則事悖順之則教興乃¶
古今之必重實聖賢之所能亦猶梓匠任材因曲直而¶
制作化工造物隨大小而陶蒸是以布政從民者&KR0058;元¶
<pb:KR4d0025_SBCK_024-10a>¶
克信驅民從政者羣心不徇思柔遠而能邇必去逆而¶
効順舉刑罰罪因衆棄而方行列爵飬賢由僉諧而後¶
進懿夫施此&KR0212;倫洽彼生民在上者弗私其欲居下者¶
孰敢不遵務材訓農皆因民之所利布德行惠常捨巳¶
以從人今我后稽古省方順時察俗上克承於天道下¶
弗違於民欲有以見善與物之咸亨實无幽而不燭¶
　　　　水火不相入而相資賦(其性相反/同濟於用)¶
水火之性也偏其反而水火之利也一以貫之居惟異¶
處動必相資始則无自入焉受諸睽而巳矣中則徃有¶
功也取旣濟以宜其原夫兩儀肇生五行並命水以流¶
而順火以明而盛一彼一此自分燥濕之情知和而和¶
匪間炎涼之性烈烈湯湯曰隂曰陽其數六者柔而勝¶
<pb:KR4d0025_SBCK_024-10b>¶
其數七者熾而昌六以隂而習乎坎位七以陽而配彼¶
離方離坎誠非其一致隂陽安得而两&KR0111;雖天生之材¶
本四象而區别蓋日用之利合二體以交相道非獨善¶
功不相遠翻疑乎方以&KR0011;聚何患乎體與情反作醎作¶
苦始殊同氣之求曰潤曰炎豈宜相得之晚施之無窮¶
和而不同亦猶天地分而其德合山澤乖而其氣通日¶
月殊行在照臨而相望寒暑異數於化育以同功則知¶
質本相違義常兼濟六府辯盛德之美九&KR0166;洽大亨之¶
惠分而爲二曲直相入以誠難㑹之有元胡越異心而¶
自契象則遠爾理必依於當異位而有别終同功而靡¶
踈從政者寛猛相須體兹至矣爲道者恬智交飬觀此¶
行諸是故躁以靜爲君有以無爲用相薄&KR0011;風雷之益¶
<pb:KR4d0025_SBCK_024-11a>¶
違行殊天水之訟我道也不相入而相資與天下之公¶
共者也¶
范文正公别集卷第三¶
<pb:KR4d0025_SBCK_024-11b>¶
