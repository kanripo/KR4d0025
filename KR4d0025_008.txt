# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 8


　　　上張右丞書¶
乾興元年十二月日文林郎試秘書省校書郎權集慶¶
軍節度推官監泰州西溪鎮鹽倉范某謹齋戒選日裁¶
書拜于右丞閤下某聞先知覺後知先覺覺後覺伊尹
<pb:KR4d0025_WYG_008-1b>
之心也哲人傳焉故賢賢相與其道不息若顯若隠者¶
則惟時爾使伊尹之心邈乎無傳則賢賢相廢來代以¶
降豈復有致君堯舜覺天下之後覺者哉今有施阿衡¶
之才之道而將博其傳者可無眷眷以求其人乎有服¶
膺仁義親逢聖賢而未預其傳者可無遑遑以聽於大¶
人之門乎敢齋戒以辨之恭惟右丞維嶽降神儀我華¶
旦文以鼓天下之動學以達天下之志始乃育大節歴<md:KR4d0025_SBCK_008-1b>¶小位艱難備思造次惟道踐七諌之清列奉萬樞之密
<pb:KR4d0025_WYG_008-2a>
府奏議森乎朝聽顧問沃於天心早以位峻中司禮嚴¶
百辟人神協贊貳于台宰邴侯之問繫乎慘舒叔相之¶
才著於禮樂而常居以正色動惟至誠名可巽而道不¶
可屈懷可巻而節不可降故昨讓廟堂之髙囘星象之¶
度能輕人之至重易人之至難故道清朝廷名髙泰山¶
蓋盡美矣然我宋重明累聖與周比隆賢人之業宜衞¶
社稷當復正熒煌之座為萬邦之休光四海之景福此¶
右丞之才之道之萬一也天下才士莫不稽顙仰望光
<pb:KR4d0025_WYG_008-2b>
明但仲尼日月之階難為其升爾某何人也可預陶甄¶
之末其大幸者生四民中識書學文為衣冠禮樂之士¶
研精覃思粗聞聖人之道知忠孝可以奉上仁義可以<md:KR4d0025_SBCK_008-2a>¶施下功名可存于不朽文章可貽于無窮莫不感激而¶
興慨然有益天下之心&KR0183;千古之志豈所謂不知量也¶
又昔人云一巻之書必立之師豈天下之道無從而正¶
之而可得其指要乎某所以雞鳴孜孜望其有獲於此¶
而當世大君子以某雕蟲之技而憐之者有矣未有謂
<pb:KR4d0025_WYG_008-3a>
某之誠可言天下之道者今復吏于海隅葭菼之中與¶
國家補錙銖之利緩則罹咎猛且賊民窮荒絶島人不¶
堪其憂尚何道之可進自惜屬文未達見書未博三十¶
為學未獲事大賢人之師周旋其心未能受大君子之¶
道其愚不巳尚遑遑乎聽於大人之門恭惟右丞播洪¶
鈞之仁矜其不肖以一言置于左右至於稼穡之難獄¶
訟之情政教之繁簡貨殖之利病雖不能辨亦嘗有聞<md:KR4d0025_SBCK_008-2b>¶焉似可備僚俊之末議且使朝夕執事於前觀之可否
<pb:KR4d0025_WYG_008-3b>
如得其誠願預教育然後天下之道可得而明阿衡之¶
心可得而傳使某會遇之日有益於當時有&KR0183;於將來¶
乃右丞之道傳傳而不朽矣昔郭隗以小才而逢大遇¶
則燕昭之名于今稱道黄公天人也有以跪履而授帝¶
師之道者豈以孺子而捨諸智愚不同人則然矣先民¶
有言曰希聖者亦聖之徒也此庶幾於萬一然干犯台¶
嚴無任狂越戰兢之至不宣某再拜稽首¶
　　　上執政書
<pb:KR4d0025_WYG_008-4a>
天聖五年月日丁憂人范某謹擇日望拜上書於史館¶
相公集賢相公參政侍郎參政給事某居親之喪上書¶
言事踰越典禮取笑天下豈欲動聖賢之知為身名之<md:KR4d0025_SBCK_008-3a>¶計乎某謂居喪越禮有誅無赦豈足動聖賢之知耶矧¶
親安之時官小祿薄今親亡矣縱使異日授一美衣對¶
一盛饌尚當泣感風樹憂思無窮豈今几筵之下可為¶
身名之計乎不然何急急於言哉蓋聞忠孝者天下之¶
大本也其孝不逮矣忠可㤀乎此所以冒哀上書言國
<pb:KR4d0025_WYG_008-4b>
家事不以一心之戚而㤀天下之憂庶乎四海生靈長¶
見太平况今聖人當天四賢同徳此千百年中言事之¶
秋也然聖賢之朝豈資下士之益補乎蓋古之聖賢以¶
芻蕘之談而成大美者多矣豈俟某引而質之况儒者¶
之學非道不談某敢企仰萬一因擬議以言之皆今易¶
行之事其未易行者某所不言也恭惟相府居百辟之¶
首享萬鍾之厚夙興夜寐未始不欲安社稷躋富夀答<md:KR4d0025_SBCK_008-3b>¶先帝之知致今上之美况聖賢存誠以萬靈為心以萬
<pb:KR4d0025_WYG_008-5a>
物為體思與天下同其安樂然非思之難致之難矣某¶
竊覽前書見周漢之興聖賢共理使天下為富為夀數¶
百年則當時致君者功可知矣周漢之衰姦雄競起使¶
天下為血為肉數百年則當時致君者罪可知矣李唐¶
之興也如周漢焉其衰也亦周漢焉自我宋之有天下¶
也經之營之長之育之以至于太平累聖之功豈不大¶
哉然否極者泰泰極者否天下之理如循環焉惟聖人¶
設卦觀象窮則變變則通通則久非知變者其能久乎
<pb:KR4d0025_WYG_008-5b>
此聖人作易之大㫖以授于理天下者也豈徒然哉今¶
朝廷久無憂矣天下久太平矣兵久弗用矣士曽未教¶
矣中外方奢侈矣百姓反困窮矣朝廷無憂則苦言難<md:KR4d0025_SBCK_008-4a>¶入天下久平則倚伏可畏兵久弗用則武備不堅士曽¶
未教則賢材不充中外奢侈則國用無度百姓困窮則¶
天下無恩苦言難入則國聴不聰矣倚伏可畏則姦雄¶
或伺其時矣武備不堅則戎狄或乘其隙矣賢材不充¶
則名器或假於人矣國用無度則民力已竭矣天下無
<pb:KR4d0025_WYG_008-6a>
恩則邦本不固矣儻相府思變其道與國家磐固基本¶
一旦王道復行使天下為富為夀數百年由今相府致¶
君之功也儻不思變其道而但維持嵗月一旦亂階復¶
作使天下為血為肉數百年亦今相府負天下之過也¶
昔曹參守蕭何之規以天下久亂與人息肩而不敢有¶
為者權也今天下久平脩理政教制作禮樂以防微杜¶
漸者道也張華是西晉之危而正人無徒故維持紀綱<md:KR4d0025_SBCK_008-4b>¶以延嵗月而終不免禍以大亂天下今聖人在上老成
<pb:KR4d0025_WYG_008-6b>
在右豈取維持之功而㤀磐固之道哉某竊謂相府報¶
國致君之功正在乎固邦本厚民力重名器備戎狄杜¶
姦雄明國聴也固邦本者在乎舉縣令擇郡守以救民¶
之弊也厚民力者在乎復游散去冗僭以阜時之財也
重¶名器者在乎慎選舉敦教育使代不乏材也備戎狄
者¶在乎育將材實邊郡使敵無覬覦也杜姦雄者在乎
朝¶廷無過生靈無怨以絶亂之階也明國聴者在乎保
直¶臣斥佞人以致君於有道也夫舉縣令擇郡長以救
<pb:KR4d0025_WYG_008-7a>
民¶之弊者何哉某觀今之縣令循例而授多非清識之
士¶衰老者為子孫之計則志在苞苴動皆徇己少壯者
恥¶州縣之職則政多苟且舉必近名故一邑之間簿書
不<md:KR4d0025_SBCK_008-5a>¶精胥吏不畏徭役不均刑罰不中民利不作民害不
去¶鰥寡不恤游墯不禁播蓺不増孝悌不勸以一邑觀
之¶則四方縣政如此者十有七八焉而望王道之興不
亦¶難乎某恐來代之書論得失者謂相府有不救其弊
之¶過矣如之何使斯人之徒為民父母以困窮其天下
<pb:KR4d0025_WYG_008-7b>
又¶朝廷久有擇縣令郡長之議而不遂行者蓋思退人
以¶禮不欲動多士之心故務因循而重改作也豈長世
之¶䇿哉儻更張之際不失推恩又何損於仁乎今約天
下¶令錄自差京朝官外不過千數百員自來郊天之恩
鮮¶及州縣若天下令錄自大禮以前滿十考者可成資
日¶替與職官七考以上可滿日循其資俸除錄事參軍
則¶縣令中昬邁庸常之流可去數百人矣蓋職官錄事
參<md:KR4d0025_SBCK_008-5b>¶軍不甚親民為害亦細此謂退人以禮士豈有怨心
<pb:KR4d0025_WYG_008-8a>
哉¶其間課最可尚論薦頗多俟到銓衡别議疇賞前既
善¶退後當精選其判司簿尉不由薦舉初入令錄之人
並¶可注錄事參軍如無員闕可授大縣簿尉仍賜令錄
之¶俸其曽任令錄有過該恩合入本資者可依初入之
例¶頒此數條入令者鮮然後委清望官於幕職判司簿
尉¶中歴三考以上具理績舉充其川廣福建縣令可委
轉¶運使等就近於判司簿尉中舉移庶從人便若此後
諸¶處縣令特有課最可旌尚者宜就遷一官更留三載
<pb:KR4d0025_WYG_008-8b>
庶¶其宣政者可以成俗其僥倖者自從朝典如此行之
三¶五年中天下縣政可澄清矣願相府為天下生靈而
行¶之為國家磐固基本而思之不以聴芻蕘為嫌而罷
之<md:KR4d0025_SBCK_008-6a>¶則天下幸甚幸甚某又觀今之郡長鮮克盡心有尚
迎¶送之勞有貪燕射之逸或急急於富貴之援或孜孜
於¶子孫之計志不在政功焉及民以獄訟稍簡為政成
以¶教令不行為坐鎮以移風易俗為虚語以簡賢附勢
為¶知幾清素之人非緣囑而不薦貪黷之輩非寒素而
<pb:KR4d0025_WYG_008-9a>
不¶糾縱胥徒之姦尅寵風俗之奢僭况國有職制禁民
越¶禮頒行已久莫能舉按使國家仁不足以及物義不
足¶以禁非官實素餐民則菜色有恤鰥寡則指為近名
有¶抑權豪則目為掇禍苟且之弊積習成風俾斯人之
徒¶共理天下王道何從而興乎某恐來代之書論得失
者¶亦謂聖朝有不救其弊之𬨨矣然朝廷以黜陟郡長
為¶難者官有定制不欲動搖懼其招怨謗而速僥倖爾
故<md:KR4d0025_SBCK_008-6b>¶知縣兩任例升同判同判兩任例升知州奈何在下之¶時
<pb:KR4d0025_WYG_008-9b>
飾身修名邀其清舉居上之後志滿才乏愆于素持¶止
能偷安未至覆餗故賢愚同等清濁一致此乃朝廷¶避
怨於上移虐於下俟其自敗民何以堪故鄭荘公伺¶共
叔之自斃而春秋罪焉以其長惡也易曰履霜堅冰¶至
由辨之不早辨也此聖人昭昭之訓豈用於先王而¶廢
於今日者哉近年諸處郡長以贓致罪者數人皆貫¶盈之
夫久為民患如此之類至終不敗者豈止數人而¶已乎
雖轉運使提㸃刑獄職在訪察其如位望相亞怨¶仇可
<pb:KR4d0025_WYG_008-10a>
敵非致敗露鮮敢發明宜乎論道之間激揚天下¶古
者天子五載一巡皇上凝命于今六載矣以軍國重¶
大未可行逺古之道今郊禮之餘宜宣大慶可於兩
制<md:KR4d0025_SBCK_008-7a>¶以上密選賢明巡行諸道以興利除害黜幽陟明舒
慘¶四方豈同常務可命御史嚴諭百僚與出使之官絶
書¶刺往還之禮仍翌日首塗以禁請託苟利天下大體
何¶傷所出使之官宜以宣慶為名安逺聴也其諸道知
州¶同判耄者懦者貪者虐者輕而無法者墮而無政者
<pb:KR4d0025_WYG_008-10b>
皆¶可奏降以激尸素又四方得以上聞未舉巡狩之禮
而¶遣觀風之使非不典也然後委清望官於朝臣同判
中¶舉諸郡長於朝臣知縣中舉諸同判今後同判之官
非¶著顯效及有殊薦雖或久次止可加恩郡國之符不
當¶輕授其知縣之人入同判者宜比此例如此行之天
下¶郡政其濫鮮矣今一司一務猶或舉官一郡之間生
靈¶數萬反可輕授於人乎願相府為天下生靈而行之
為<md:KR4d0025_SBCK_008-7b>¶國家磐固基本而行之不以聴芻蕘為嫌而罷之天
<pb:KR4d0025_WYG_008-11a>
下¶幸甚幸甚某前所謂官有定制不欲動揺懼其招怨
謗¶而速僥倖者兩宫聖人臨軒命使激揚善惡澄清天
下¶何怨謗之有乎自兹以降非舉不授舉官之責厥典
非¶輕何僥倖之有乎如所舉之人果成異政則宜旌尚
舉¶主以勸來者聖朝未行此典蓋亦闕矣縣令長既得
其¶才然後復游散去冗僭以阜時之財者何哉某觀天
下¶穀帛厥價翔起議者謂生靈既庶使之然矣某謂生
者¶既庶則作者復衆豈既衆之為累哉蓋古者四民秦
<pb:KR4d0025_WYG_008-11b>
漢¶之下兵及緇黄共六民矣今又六民之中浮其業者
不¶可勝紀此天下之大蠧也士有不稽古而祿農有不
竭¶力而饑工多竒器以敗度商多竒貨以亂禁兵多冗
而<md:KR4d0025_SBCK_008-8a>¶不急緇黄蕩而不制此則六民之浮不可勝紀而皆
衣¶食於農者也如之何物不貴乎如之何農不困乎某
謂¶榖帛之貴由其播蓺不増而資取者衆也金銀之貴
由¶其制度不嚴而器用者衆也或謂資四夷之取而使
之¶然則山川之所出與恩信之所給自可較之非某所
<pb:KR4d0025_WYG_008-12a>
敢¶知也今議更張之制繁細非一某敢畧而陳之夫釋
道¶之書以真常為性以潔浄為宗神而明之存乎其人
智¶者尚難於言而况於民乎君子弗論者非今理天下
之¶道也其徒繁穢不可不約今後天下童行可於本貫
陳¶牒必結其鄉黨苟有罪戾或父母在鮮人供養者勿
從¶其請如已受度而父母在别無子孫勿許方遊則民
之¶父母鮮轉死於溝壑矣斯亦養惸獨助孝悌之風也
其<md:KR4d0025_SBCK_008-8b>¶京師寺觀多招四方之人宜給本貫憑由乃許收錄
<pb:KR4d0025_WYG_008-12b>
斯¶亦辨姦細復游散之要也其天下寺觀每建殿塔蠧
民¶之費動踰數萬止可完舊勿許創新斯亦與民阜財
之¶端也又古者兵在於民且耕且戰秦漢之下官庫為
常¶貴武勇之精備征伐之急也今諸軍老弱之兵詎堪
征¶伐旋降等級尚費資儲然國家至仁旨在存活若詔
諸¶軍年五十已上有資産願還鄉里者一可聽之稍省
軍¶儲復從人欲無所歸者自依舊典此去冗之一也又
諸¶道巡檢所統之卒皆本城役徒殊非武士使之禁暴
<pb:KR4d0025_WYG_008-13a>
十¶不當一而諸州常患兵少日旋招致榖帛之計其耗
萬¶億以某觀之自京四嚮千里之間或多寇盗蓋創置
廵¶檢路分頗多而卒伍至羸捕掩無效非要害者宜悉
罷<md:KR4d0025_SBCK_008-9a>¶之所存之處資以禁軍訓練旣精寇盜如取况千里
之¶内抽發非難又使少歴星霜不至驕惰彼無用之卒
可¶減萬數庶使諸郡節於招致此去冗之次也又京畿
三¶輔五百里内民田多隙農功未廣既已開導溝洫復
須¶舉擇令長使詢訪父老研求利病數年之間力致富
<pb:KR4d0025_WYG_008-13b>
庶¶不破什一之稅繼以百萬之糴則江淮饋運庶幾減
半¶挽舟之卒從而省焉此亦去冗之大也至於工之竒
器¶敗先王之度商之竒貨亂國家之禁中外因之侈僭
上¶下得以驕華宜乎大變澆漓申嚴制度使珠玉寡用
榖¶帛為寳此又去僭豐財之本也今盛明之代何事而
不¶可行乎曩者國家禁泥金之飾久未能絶一旦使命
婦¶不服工人不作于今天下無敢衣者使其餘奢僭皆
如<md:KR4d0025_SBCK_008-9b>¶泥金之法亦何患不禁乎又播蓺之家古皆督責今
<pb:KR4d0025_WYG_008-14a>
國¶家有勸農之名無勸農之實每於春首則移文於郡
郡¶移文於縣縣移文於鄉鄉矯報於縣縣矯報於郡郡
矯¶報於使利害不察上下相蒙豈朝廷之意乎若縣令
郡¶長一變其人乃可詔書丁寧復游散之流抑工商之
侈¶去士卒之冗勸稼穡之勤以周禮司徒之法約而行
之¶使播者蓻者以時以度勤者惰者有勸有戒然後致
天¶下富之夀之彼不我富不我夀者豈能革之哉此則
厚¶民力固邦本之道也觀夫國風之七月小雅之甫田
<pb:KR4d0025_WYG_008-14b>
皆¶以農夫之慶為王化之基豈聖人不思而述者乎故
周¶漢李唐雖有禍亂而能中興者人未厭徳作亂者不
能¶革天下之心是邦本之固也六朝五代之亂鮮克中
興<md:KR4d0025_SBCK_008-10a>¶者人厭其徳弔民者有以革天下之心是邦本之不
固¶也然則厚民力固邦本非舉縣令擇郡長則莫之行
焉¶或謂舉擇令長久則乏人亦何道以嗣之某謂用而
不¶擇賢孰進焉擇而不教賢孰繼焉宜乎慎選舉之方
則¶政無虚授敦教育之道則代不乏人今士材之間患
<pb:KR4d0025_WYG_008-15a>
不¶稽古委先王之典宗叔世之文詞多纎穢士惟偷淺
言¶不及道心無存誠暨于入官鮮於致化有出類者豈
易¶得哉中人之流浮沉必矣至于明經之士全暗指歸
講¶議未嘗聞威儀未嘗學官于民上貽笑不暇責其能
政¶百有一焉詩謂長育人材亦何道也古者庠序列于
郡¶國王風云邁師道不振斯文銷散由聖朝之弗救乎
當¶太平之朝不能教育俟何時而教育哉乃於選用之
際<md:KR4d0025_SBCK_008-10b>¶患其才難亦由不務耕而求穫矣今春詔下禮闈凡
<pb:KR4d0025_WYG_008-15b>
修¶詞之人許存策論明經之士特與旌别天下之望翕
然¶稱是其間所存策論不聞其誰激勸未明人將安信
儻¶使呈試之日先策論以觀其大要次詩賦以觀其全
才¶以大要定其去留以全才升其等級有講貫者别加
考¶試人必强學副其精舉復當深思治本漸隆古道先
於¶都督之郡復其學校之制約周官之法興闕里之俗
辟¶文學掾以専其事敦之以詩書禮樂辨之以文行忠
信¶必有良器蔚為邦材况州縣之用乎夫庠序之興由
<pb:KR4d0025_WYG_008-16a>
三¶代之盛王也豈小道哉孟子謂得天下英材而教育
之¶一樂也豈偶言哉行可數年士風丕變斯擇材之本
致¶理之基也又李唐之盛常設制科所得大才將相非
一<md:KR4d0025_SBCK_008-11a>¶使天下竒士學經綸之盛業為邦家之大器亦策之
上¶也先朝偶屬多務暫停此科今可每因貢舉之時申
其¶墜典必有國士繼於唐人豈非邦家之盛選歟勿謂
未¶必得人遂廢其道此皆慎選舉敦教育之道亦何患
乏¶人哉儻國家行此數事若今刑政之用心則無不成
<pb:KR4d0025_WYG_008-16b>
焉¶前代亂離鯨吞虎噬無卜世卜年之意故斯道久缺
反¶為不急之務既在承平之朝當為長久之道豈如西
晉¶之禍而有何公之歎者乎願朝廷念祖宗之艱難相
府¶建風化之基本一之日圖之二之日行之不以聴芻
蕘¶為嫌而罷之則天下幸甚幸甚至于嵓穴草澤之士
或¶節義敦篤或文學髙古宜從聘召之禮以厚澆競之
風¶國家近年羔鴈弗降或有考槃之舉不踰助教之命
孝<md:KR4d0025_SBCK_008-11b>¶㢘之士適以為辱何敦勸之有乎又流外之官澄清
<pb:KR4d0025_WYG_008-17a>
未¶至沿之則百姓受弊革之則諸司乏人將使羣謗不
興¶衆心知勸不若敦仍舊之制加奬善之方自簿尉兩
任¶有舉奏者許入錄事參軍錄事參軍有舉奏者許入
職¶事官或換三班使臣既有進身之階豈無畏法之志
設¶使流内之人無遷進之望而能盡公者必亦鮮矣今
後¶百司新入之人或采其藝能或出於仕族行藏必審
考¶試必精避役之人無圖之類嚴革其弊髙為之防既
激¶其流復澄其源亦何患流外之冗乎某又謂育將材
<pb:KR4d0025_WYG_008-17b>
實¶邊郡使敵無覬覦者何哉蓋聞古之善禦戎者將不
乏¶人則師戰而不衂邊不乏廩則城圍而不下敵疑且
畏¶㒺敢深入此劉漢所以長也不善禦戎者將在貴臣
邊<md:KR4d0025_SBCK_008-12a>¶須逺饋故戰之則衂圍之則下敵無疑畏乘虚深入
此¶石晉之所以亡也今兵久不用未必為福在開元之
盛¶有函谷之敗可龜鑑矣何哉昔之戰者耄然已老今
之¶壯者囂而未戰聞名之將往往衰落豈無晩輩未聞
邊¶功此必廟堂之所思也仍聞沿邊諸將不謀方畧不
<pb:KR4d0025_WYG_008-18a>
練¶士卒結援弭謗固祿求寵一旦急用萬無成功加以
邊¶民未豐邊廪未實下武之際兵寡食足如屯大軍必
煩¶逺饋則中原益困四夷益矯深入之虞未可量也于
時¶廟堂之上雖有臯陶之謀伯益之贊不亦難乎夫天
下¶禍福如人家道成於覆簣敗於疾雷聖朝豈恃其太
平¶而輕其後計王衍之鑒豈曰不明清談之間坐受其
弊¶蓋備之弗預知之弗為許下之兵日血十萬豈不痛
心<md:KR4d0025_SBCK_008-12b>¶哉今西北和好誠為令圖安必慮危備則無患昔成
<pb:KR4d0025_WYG_008-18b>
周¶之盛王道如砥及觀周禮則大司馬陣戰之法粲然
具¶存乃知禮樂之朝未嘗廢武今孫呉之書禁而廢學
苟¶有英傑受亦何疑且秦之焚書也將以愚其生人長
保¶天下及其敗也陳勝吳廣豈讀書之人哉况前代名
將¶皆洞達天人嗣續忠孝將門出將史有言焉今將家
子¶弟蔑聞韜鈐無所用心驕奢而已文有武備此能備
乎¶今可於忠孝之門搜智勇之器堪將材者密授兵畧
歴¶試邊任使其識山川之向背歴星霜之艱難一朝用
<pb:KR4d0025_WYG_008-19a>
之¶不甚顛沛十得三四不云盛乎至于四海九州必有
壯¶士宜設武舉以収其遺唐郭子儀武舉所得者也斯
可¶遺乎又臣僚之中素有才識可賜孫呉之書使知文
武<md:KR4d0025_SBCK_008-13a>¶之方異日安邊多可指任此皆育將才之道也又沿
邊¶知同精加舉擇特授詔命専謀耕桑三五年間豐其
軍¶廩此則實邊郡之道也將才旣育邊郡旣實師戰而
不¶衂城圍而不下敵疑且畏敢深入乎縱有騷動朝廷
可¶髙枕矣前代禦戎其䇿非一唐陸贄議緣邊備守之
<pb:KR4d0025_WYG_008-19b>
術¶請置本土之兵勤營田之利與今事宜相近可約而
行¶也本土之兵者若今之北邊有雲翼招收之軍更可
増¶致作為竒兵至於營田之利宜常興作而加焉願相
府¶為國家安危思之五代之亂非逺也為河朔生靈思
之¶景徳之前未久也今相府勞一夕之思絶百代之恥
無¶使中原見新羈之馬赤子入無知之俗則天下幸甚
幸¶甚聖人曰微管仲吾其被髮左衽又曰民到於今受
其<md:KR4d0025_SBCK_008-13b>¶賜管仲霸臣也而能攘戎狄保華夏功髙當時賜及
<pb:KR4d0025_WYG_008-20a>
來¶代况朝廷之盛徳乎某又謂朝廷無過生靈無怨以
絶¶亂之階者何哉蓋天下姦雄無代無之或窮為夜舞
或¶起為大盜伺朝廷之過執以為辭幸生靈之怨弔而
稱¶義不然亦何名而動哉今明盛之朝豈有大過亦宜
辨¶其毫末杜其堅冰或戚近撓權或土木耗國或祿賞
未¶均或綱紀未脩或任使未平斯亦過之漸也某敢小
舉¶其失以言之國家戚近之人不可不約拜除之際宜
量¶其才非曰惜恩懼乎致寇若力小任重則撓權亂法
<pb:KR4d0025_WYG_008-20b>
増¶朝廷之過啓姦雄之志易曰小人而乘君子之器盜
思¶奪之矣所謂盜者其姦雄之謂乎今道路傳聞或緇
黄¶之流或術藝之輩結託戚近邀求進貢或受恩賜或
與<md:KR4d0025_SBCK_008-14a>¶官爵此撓權之漸矣可不畏乎夫賞罰者天下之衡
鑑¶也衡鑑一私則天下之輕重妍醜從而亂焉此先王
之¶所慎也又土木之興久為大蠧或謂土木之廢出於
内¶帑無傷財害民之弊故為之而弗戒也某謂内帑之
物¶出於生靈太祖皇帝以來深思逺慮聚之積之為軍
<pb:KR4d0025_WYG_008-21a>
國¶急難之備非諂神佞佛之資也國家祈天永命之道
豈¶在兹乎如洞真夀寧之宫以延燎之災一夕逮盡豈
非¶天意警在帝心示土木之所崇非神靈之所據也安
可¶取民人膏血之利輟軍國急難之備奉有為之惑冀
無¶狀之福豈不誤哉一旦有倉卒之憂須給賞之資雖
欲¶重困生靈暴加率斂其可及乎此耗國之大也可不
戒¶哉儻謂内藏豐盈用不可竭則日者黄河之役使數
十<md:KR4d0025_SBCK_008-14b>¶州之人極力負資奔走道路豈惜府庫之餘而不用
<pb:KR4d0025_WYG_008-21b>
之¶耶故土木之妖宜其悉罷豈相府之不言乎兩宫之
不¶聴乎又文武百官之祿取兵荒五代之制或職輕祿
重¶或職重祿輕重輕之間奔競者至大亨之世猶患不
均¶豈聖朝之意乎所宜損之益之以建其極又今三司
之¶官差除頗異祿賜弗輕何知弊而不言多養望以自
進¶天下金榖決于羣胥掊克無厭取怨四海使先帝寛
財¶之命弗逮于民和氣屢傷豐年寡遇曽不謂之過乎
蓋¶由三司之官不制考限不責課最朝受此職夕求他
<pb:KR4d0025_WYG_008-22a>
官¶直云假塗相與匿禍天下受弊職此之由豈聖朝之
意¶乎宜其别制考課重議賞罰激朝端之俊傑救天下
之¶疲瘵其庶幾乎又古之勲臣賞延于世今則每舉大
慶<md:KR4d0025_SBCK_008-15a>¶必行此典自兩省以上奏薦子弟竝為京官比於庶
僚¶亦既優矣而特每嵗聖節各序子孫謂之賞延黷亂
已¶甚先王名器私假於人曽不謂之過乎非君危臣僭
之¶朝何其姑息之如是耶遂使廕序之人塞于仕路曽
未¶稽古使以司民國家患之屢有釐革然但革其下而
<pb:KR4d0025_WYG_008-22b>
不¶革其上節於彼而不節於此天下豈以為然哉我相
府¶豈惜一孺之恩不為百辟之表乎又逺惡之官多在
寒¶族權貴之子鮮離上國周旋百司之務懵昧四方之
事¶况百司者朝廷之綱紀風教之户牖咸在童孺曽無
激¶揚使寺省之規剝牀至足公卿之嗣懷安敗名未嘗
試¶難何以致逺非獨招搢紳之議實亦玷鈞衡之公此
則¶祿賞未均任使未平綱紀未脩之類也斯弊巳久何
可<md:KR4d0025_SBCK_008-15b>¶極乎惟我相府能革其弊能變其極而天下化成不
<pb:KR4d0025_WYG_008-23a>
為¶難矣晉趙王倫石勒之徒心窺天子口責丞相豈非
姦¶雄之人伺朝廷之過乎又今久安之民不經塗炭勞
則¶易怨擾則易驚猛將謀臣威信未著况邊民尚困邊
廩¶尚乏苟有騷動饋運所艱武備未堅敵志可騁既撓
之¶以征戰或加之以饑饉生靈窮匱姦雄奮迅鼓舞羣
小¶血視千里此五代之鑒昭昭焉非止方策之有云抑
亦¶耳目之可接也我太祖皇帝亦嘗有事四方勞於饋
運¶而生靈不敢怨姦雄不敢動者何哉一則餘民久在
<pb:KR4d0025_WYG_008-23b>
塗¶炭乍覩明盛如子得母縱有勞役未甚曩昔此生靈
所¶以不敢怨也又當乘天開之運震神武之威征伐四
方¶動如山壓况躬擐甲胄備嘗艱難猛將如雲謀臣如
雨<md:KR4d0025_SBCK_008-16a>¶此姦雄所以不敢動也所謂彼一時此一時爾今朝
廷豈¶謂當時之易而不慮今時之難乎又謂保直臣斥
佞人¶以致君於有道者何哉有若人未之病則苦口之
藥鮮¶進焉國未之危則逆耳之言鮮用焉故佞人易進
直臣¶易退其致君於有道也難㢤及其既病也藥必錯
<pb:KR4d0025_WYG_008-24a>
雜而¶進故鮮效焉及其既危也言必錯雜而用故鮮功
焉蓋¶佞人在矣直臣逺矣其悔之也難哉今朝廷久安
苦言¶而不用者勢使之然矣天深戒而不變者禍可畏
矣伏¶聞京師去嵗大水今嵗大疫四方聞之莫不大憂
此天¶之有以戒也豈徒然乎而京師之災甚於四方何
哉蓋¶京師者政教之所出君相之所居也禍未盈而天
未絶¶故鑒戒形焉不獨恐懼其心必使脩省其政國家
之徳<md:KR4d0025_SBCK_008-16b>¶尚可隆天下之道尚可行也儻弗懼于心弗脩于
<pb:KR4d0025_WYG_008-24b>
政漸¶盈于禍漸絶于天則國家四海將如何哉或謂國
家之¶災由厯數之定非政教之出若如所論則夏禹九
疇之¶書果妖言耶豈欲棄而焚之乎苟天下有善則歸
諸已¶天下有禍則歸諸天豈聖朝之用心願黜術士之
言奉¶先王之訓必不謬矣必無過矣於保直臣斥佞人
則兩¶宫二省之心如日星焉孰可蔽其明乎縱有行偽
而堅¶言偽而辯試於行事人焉廋哉往日不極言而今
極言¶者學陋之人思慮未精又親安之時上懼失祿不
<pb:KR4d0025_WYG_008-25a>
幸親¶今亡矣朝廷或怒之自頂至踵惟忠也又何憂乎
儻相¶府思變其道與國家作長久之計固其基本一旦
王道¶復行使天下為富為夀數百年則福在國家功在
相府<md:KR4d0025_SBCK_008-17a>¶得與天下生靈長見太平幸甚幸甚竊以五代以
來諸¶侯暴酷視民如芥生殺由之皇朝龍興典章一寛
真宗¶皇帝至仁如天盡心于此内則舉執法之吏外則
創按¶刑之司徒流之間無敢差者若今於教化之道復
如刑¶名之用心亦何患不至乎今搢紳之間多議按刑
<pb:KR4d0025_WYG_008-25b>
之司¶無益於外亦思之未深耳如得其人糾察四方絶
斯民¶之寃協先帝之志豈無益乎得人而已不可謂川
之既¶平可壞其防也今王刑既清王道可行此天下士
人為¶相府惜其時也或曰天下之事猶指諸掌豈相府
弗克¶行乎亦在兩宫之意爾謂人主在上或喜怒生殺
或好¶惡邪正則諫諍之際為臣不易也若乃脩四方之
政教¶正百司之綱紀澄清風俗相府之職也豈必兩宫
之意<md:KR4d0025_SBCK_008-17b>¶乎儻相府疑某之言謂欲矯聖賢之知為身名之
<pb:KR4d0025_WYG_008-26a>
計豈¶不能終喪之後為歌為頌潤色盛徳以順美於時
亦何¶必居喪上書踰越典禮進逆耳之説求終身之棄
而自¶置於貧賤之地乎蓋所謂不敢以一心之戚而㤀
天下¶之憂是不為身名之計明矣觀前代國家當其安
也士¶人上言論興亡之道非聖主賢相則百不一采及
其往¶也則後之史臣收于簡策為來代之鑒今日之言
願相¶府采其一二為國家天下之益不願後之史臣收
于簡¶策為來代之鑒狂斐之人誅赦惟命以廟堂深嚴
<pb:KR4d0025_WYG_008-26b>
恐不¶得上乃敢相門之下各致此書庶有一達於聰明
干犯¶台嚴下情無任惶恐激切之至不次某死罪惶恐
再拜¶
　　　上資政晏侍郎書<md:KR4d0025_SBCK_008-18a>¶天聖八年月日具銜范某謹齋沐再拜上書于資政侍¶
郎閤下某近者伏蒙召問曽上封章言朝廷禮儀事果¶
有之乎某嘗辱不次之舉矧公家之事何敢欺默因避¶
席而對曰有之遽奉嚴教云爾豈憂國之人哉衆或議
<pb:KR4d0025_WYG_008-27a>
爾以非忠非直但好竒邀名而已苟率易不已無乃為¶
舉者之累乎某方一二奉對公曰勿為强辭某不敢犯¶
大臣之威再拜而退退而思之則自疑而驚曰當公之¶
知惟懼忠不如金石之堅直不如藥石之良才不為天¶
下之竒名不及泰山之髙未足副大賢人之清舉今乃¶
一變為尤能不自疑而驚乎且當公之知為公之悔儻¶
默默不辨則恐搢紳先生誚公之失舉也如此某何面¶
目於門牆哉請露肝膂之萬一皆質於前志非敢左右<md:KR4d0025_SBCK_008-18b>¶
<pb:KR4d0025_WYG_008-27b>
其説惟公之采擇庶幾某進不為賢人之疑退不為賢¶
人之累死生幸甚死生幸甚某天不賦智昧於幾微而¶
但信聖人之書師古人之行上誠於君下誠於民韓愈¶
自謂有憂天下之心由是時政得失或嘗言之豈所謂¶
不知量也蓋聞昔者聖人求天下之言以共理天下於¶
是命百官箴闕百工獻藝則大臣小臣無非諫也建善¶
旌立諫鼔諮芻蕘采謡詠斯則何逺何近咸可言也此¶
誠歴代令王懼上有所未聞下有所未達特崇此道以
<pb:KR4d0025_WYG_008-28a>
致天下之言俾九重之深無所蔽也亦必憂國大臣懼¶
義有所未從諫有所未上復廣此道以致天下之情冀¶
萬乘之心有以動也某又聞事君有犯無隠有諌無訕¶
殺其身有益於君則為之衛顗曰非破家為國殺身成<md:KR4d0025_SBCK_008-19a>¶君者誰能犯顔色觸忌諱建一言哉亦忠臣之分也而¶
曰不在其位不謀其政者謂各司其局不相侵官如當¶
二千石之位則不責尚書之政當尚書之位則不責三¶
公之政非言路之謂矣又曰天下有道庶人不議蓋言
<pb:KR4d0025_WYG_008-28b>
有道之朝教化純被則庶人無所議焉某登進士第由¶
幕府歴宰字為九卿之屬似非庶人敢不議乎如云逺¶
不當諫則伯夷叩馬諫武王豈近臣哉太公謂之義士¶
夫子稱其賢人曽不以逺而為過乎至於穎考叔曹劌¶
杜蕢絃髙魯仲連梅福之徒皆逺而謀國者也前史嘉¶
之况國家以公之清舉置某于近閤同文館之列唐文¶
皇於此延天下之才使多識前言徃行以諮政教之得¶
失備廊廟之選用如朝廷延才之意不減於前則某事<md:KR4d0025_SBCK_008-19b>¶
<pb:KR4d0025_WYG_008-29a>
君於此非逺也又聞言未及而言謂之躁今國家詔百¶
官轉對使明言聖躬之過失宰司之闕遺其不預轉對¶
者俾實封章奏以聞則某非言未及而言也若以某好¶
竒為過則伊尹負鼎太公直釣仲尼誅侏儒以尊魯夷¶
吾就縲絏而霸齊藺相如奪璧於强隣諸葛亮邀主於¶
敝廬陳湯矯制而大破單于祖逖誓江而克清中原房¶
喬杖策於軍門姚崇臂鷹於渭上此前代聖賢非不竒¶
也某患好之未至爾若以某邀名為過則聖人崇名教
<pb:KR4d0025_WYG_008-29b>
而天下始勸莊叟云為善無近名乃道家自全之説豈¶
治天下者之意乎名教不崇則為人君者謂堯舜不足¶
慕桀紂不足畏為人臣者謂八元不足尚四凶不足恥¶
天下豈復有善人乎人不愛名則聖人之權去矣經曰<md:KR4d0025_SBCK_008-20a>¶立身揚名又曰善不積不足以成名又曰恥沒世而名¶
不稱又曰榮名以為寳是則教化之道無先於名三古¶
聖賢何嘗不著於名乎某患邀之未至爾某又聞天生¶
蒸民各食其力惟士以有徳可以安君可以庇民於是
<pb:KR4d0025_WYG_008-30a>
聖人率民以養士易曰不家食吉如其無徳何食之有¶
某官小祿微然嵗受俸祿僅三十萬竊以中田一畝取¶
粟不過一斛中稔之秋一斛所售不過三百金則千畝¶
之獲可給三十萬以豐歉相半則某嵗食二千畝之入¶
矣其二千畝中播之耨之穫之斂之其用天之時地之¶
利民之力多矣儻某無功而食則為天之螟為民之螣¶
使鬼神有知則為身之殃為子孫之患某今職在校讐¶
務甚清素前編後簡海聚雲積其間荒唐詭妄之書十<md:KR4d0025_SBCK_008-20b>¶
<pb:KR4d0025_WYG_008-30b>
有七八朱紫未辨膏肓奈何某棲遲於斯絶無補益上¶
莫救斯文之弊下無庇斯人之徳誠無功而食矣所可¶
薦於君者惟忠言耳况我國家以六合之廣四葉之盛¶
撫既濟之會防未然之幾兢兢持盈日昃不暇謂今天¶
下民庶而未富士薄而未教禮有所未格樂有所未諧¶
多士之源有所未澄百司之綱有所未振兵輕而有所¶
未練邊虚而有所未計賞罰或有所未一恩信或有所¶
未充乃詔百官轉對其未預者竝許封章此吾君盡心
<pb:KR4d0025_WYG_008-31a>
以虚受天下之言也亦天下君子盡心以助成王道之¶
日也然獻言之初或有所賞於是浮淺僥覬之輩争為¶
煩言或采其細而傷其力或誇其利而隠其害下冒上¶
之寵而矯其辭上疑下之躁而輕其説此政教之大害<md:KR4d0025_SBCK_008-21a>¶也某逺觀五帝三王爵以尚徳祿以報功未有賞其空¶
言者至於舜俞禹拜惟重其言而行之逮夫春秋之時¶
則有舉賢之賞唐文皇賞孫伏伽之諫以天下始定而¶
權以進之未使久行焉今朝廷必欲求有道之言在其
<pb:KR4d0025_WYG_008-31b>
擇而必行不在其誘於必賞言而無實則真有憂天下¶
之心者不廢其進焉然後下不冒上之寵而直其辭上¶
不疑下之躁而重其說此政教大利也某亦嘗聞長者¶
之餘論鬱于胸中而莫敢罄發者恥與浮淺僥覬之徒¶
受上之疑於國門矣某昨輒言國家冬至上夀之禮者¶
斯言有罪必不疑其僥覬矣是故經一死以重萬代之¶
法請皇帝率親王皇族於内中上皇太后萬夀請詔宰¶
臣率百僚於前殿上兩宫聖夀實無減皇太后尊崇之<md:KR4d0025_SBCK_008-21b>¶
<pb:KR4d0025_WYG_008-32a>
威又足存皇帝貴髙之體蓋一人與親王皇族上夀於¶
内則母子之義親君臣之禮異與百僚上夀於外則是¶
行君臣之儀非敦母子之義在今兩宫慈聖仁孝之徳¶
而行此典則未見其損奈何後代必有舅族强熾竊此¶
為法以仰制人主者矣聖朝既不能正之使後代忠臣¶
何所執議先王制禮之心非萬世利則不行焉或五帝¶
不相沿樂三王不相襲禮此何泥於古乎某謂禮樂等¶
數沿革可移帝王名器乾坤定矣豈沿革之可言哉若
<pb:KR4d0025_WYG_008-32b>
謂某不知聖人之權則孔子何以謂晉文公譎而不正¶
以臣召君不可以訓書曰天王狩于河陽是諱其權而¶
正其禮也豈昧於權哉小臣昧死力言大臣未能力救¶
苟誠為今日之事未量後代之患豈小臣之狂言大臣<md:KR4d0025_SBCK_008-22a>¶之未思也某天拙之效不以富貴屈其身不以貧賤移¶
其心儻進用於時必有甚於今日庶幾報公之清舉如¶
求少言少過自全之士則滔滔乎天下皆是何必某之¶
舉也夫天下之士有二黨焉其一曰我發必危言立必
<pb:KR4d0025_WYG_008-33a>
危行王道正直何用曲為其一曰我遜言易入遜行易¶
合人生安樂何用憂為斯二黨者常交戰於天下天下¶
理亂在二黨勝負之間爾儻危言危行獲罪於時其徒¶
皆結舌而去則人主蔽其聰大臣喪其助而遜言遜行¶
之黨不戰而勝將浸盛於中外豈國家之福大臣之心¶
乎人皆謂危言危行非逺害全身之謀此未思之甚矣¶
使搢紳之人皆危其言行則致君於無過致民於無怨¶
政教不墜禍患不起太平之下浩然無憂此逺害全身<md:KR4d0025_SBCK_008-22b>¶
<pb:KR4d0025_WYG_008-33b>
之大也使搢紳之人皆遜其言行則致君於過致民於¶
怨政教日墜禍患日起大亂之下汹然何逃當此之時¶
縱能遜言遜行豈逺害全身之得乎凡今之人生於太¶
平非極深研幾豈斯言之信哉昔魏晉之亂哲人罹憂¶
至有管寧之徒涉海而遁某今進危言於君親蹈危機¶
於朝廷不猶愈於涉海之險而遁於異域者乎儻以某¶
逺而盡心不謂之忠言而無隠不謂之直則而今而後¶
未知所守矣惟公察某之辭求某之志謂尚可教則願
<pb:KR4d0025_WYG_008-34a>
不悔前日之舉而加平生之知使某罄誠於當時垂光¶
於將來報徳之心宜無窮已儻察某之志如不可教則¶
願昌言於朝以絶其進前奏既已免咎此書尚可議責¶
使黜之辱之不為賢人之累則某退藏其身省求其過<md:KR4d0025_SBCK_008-23a>¶不敢以一朝之責而㤀平生之知報徳之心亦無窮已¶
恭惟資政侍郎羽翼舊賢股肱近輔赫赫之猷天下所¶
望願論道之餘一賜鑒慮與其進則天下如某之徒皆¶
不召而進矣與其退則天下如某之徒皆不斥而自退
<pb:KR4d0025_WYG_008-34b>
矣決天下進退者其在公一言乎干犯台嚴不任戰懼¶
之至不宣某再拜¶
　
　
　
　
　
　范文正集巻八<md:KR4d0025_SBCK_008-23b>¶<md:KR4d0025_SBCK_009-1a>¶
<pb:KR4d0025_WYG_009-1a>
欽定四庫全書
　范文正集巻九¶
　　　　　　　　　　　　宋　范仲淹　撰
　¶　書
