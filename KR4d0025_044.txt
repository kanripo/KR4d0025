# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:34.129199
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 44
#+PROPERTY: FILE SB04n0494-044范文正公集附錄-規矩.
<pb:KR4d0025_SBCK_044-1a>¶
建立義莊規矩　范忠宣公奏¶
知開封府襄邑縣范純仁切念臣父仲淹先任資政殿¶
學士日於蘇州吳長兩縣置田十餘頃其所得租米¶
逺祖而下諸房宗族計其口數供給衣食及婚嫁䘮塟¶
之用謂之義莊見於諸房選擇子弟一名管勾亦逐旋¶
立㝎規矩令諸房遵守今諸房子弟有不遵規矩之人¶
州縣既無¶
勑條本家難爲伸理五七年間漸至廢壊遂使飢寒無¶
依伏望¶
朝廷特降指揮下蘇州應係諸房子弟有違犯規矩之¶
人許令官司受理㐲候¶
勑㫖右奉¶
<pb:KR4d0025_SBCK_044-1b>¶
聖㫖宜令蘇州依所奏施行¶
　　　　劄付蘇州准此¶
治平元年四月十一日　押¶
文正位¶
勘㑹¶
先文正公於平江府興置義莊賙給宗族德澤至厚其¶
始㝎規矩雖有版牓不足久傳及有治平元年所得朝¶
㫖亦未掲示族人兼有後來接續指置可爲永式者未¶
曽刋定深慮歳久漸至隳廢今盡以編𩔖刻石置于天¶
平山白雲寺先公祠堂之側子子孫孫遵承勿替今具¶
如後¶
文正公&KR0004;定規矩¶
<pb:KR4d0025_SBCK_044-2a>¶
　一逐房計口給米每口一升並支白米如支糙米即¶
　　臨時加折(支糙米每斗折白八升逐/月實支每口白米三斗)¶
　一男女五歳以上入數¶
　一女使有兒女在家及十五年年五十&KR0010;以上聽給¶
　　米¶
　一冬衣每口一疋十歲以下五歲以上各半疋¶
　一每房許給奴婢米一口即不支衣¶
　一有&KR0123;凶增減口數畫時上簿¶
　一逐房各置請米暦子一道每月末於掌管人處批¶
　　請不得預先隔跨月分支請掌管人亦置簿拘¶
　　轄簿頭録諸房口數爲額掌管人自行破用或¶
　　探支與人許諸房&KR0116;察勒陪填¶
<pb:KR4d0025_SBCK_044-2b>¶
　一嫁女支錢三十貫(七十七陌/下並准此)再嫁二十貫¶
　一娶婦支錢二十貫再娶不支¶
　一子弟岀官人每還家待闕守選丁憂或任川廣福¶
　　建官留家鄉里者並依諸房例給米絹并&KR0123;凶¶
　　錢數雖近官實有故留家者亦依此例支給¶
　一逐房䘮塟尊長有䘮先支一十貫至塟事又支一¶
　　十五貫次長五貫塟事支十貫卑幼十九歳以¶
　　下䘮塟通支七貫十五歲以下支三貫十歳以¶
　　下支二貫七歳以下及婢僕皆不支¶
　一郷旦外姻親戚如貧窘中非次急難或遇年飢不¶
　　能度日諸房同共相度詣實即於義田米内量¶
　　行濟助¶
<pb:KR4d0025_SBCK_044-3a>¶
　一所管逐年米斛自皇祐二年十月支給逐月餱粮¶
　　并冬衣絹約自皇祐三年以後每一年豐熟樁¶
　　　留二年之粮若遇凶荒除給餱粮外一切不支¶
　　或二年粮外有餘却先支䘮塟次及嫁娶如更¶
　　有餘方支冬衣或所餘不多即凶&KR0123;等事衆議¶
　　　分數均匀支給或又不給即先凶後吉或凶事¶
　　　同時即先尊口後卑口如尊卑又同即以所亡¶
　　　所塟先後支給如支上件餱粮&KR0123;凶事外更有¶
　　餘羡數目不得粜貨椿充三年以上粮儲或慮¶
　　陳損即至秋成日方得糶貨囘換新米椿管¶
右仰諸房院依此同共遵守¶
　　皇祐二年十月　日¶
<pb:KR4d0025_SBCK_044-3b>¶
資政殿學士尚書禮部侍郎知杭州事范　押¶
　　　續㝎規矩¶
　一諸位子弟得大比試者每人支錢一十貫文(七十/七陌)¶
(下皆/准此)再貢者減半並須實赴大比試乃給即巳¶
　　　給而無故不試者追納¶
　一諸位子弟縱人採取近墳竹木掌管人申官理㫁¶
　一諸位子弟内選曽得解或預貢有士行者二人充¶
　　　諸位教授月給糙米五石(&KR0002;遇米價每石及一/貫以上即每石即支)¶
(銭一/貫文)雖不曽得觧預貢而文行爲衆所知者亦¶
　　　聽選仍諸位共議(夲位無子弟入/學者不得與議)若生徒不及¶
　　　六人止給三石及八人給四石及十人全給(諸/房)¶
(量力出銭以/𦔳束脩者聽)¶
<pb:KR4d0025_SBCK_044-4a>¶
右三項以熈寕六年六月　日¶
二相公指揮修定¶
　一掌管人侵欺及諸位輙假貸義莊錢斛之𩔖並申¶
　　　官理㫁償納不得以月給米折除¶
　一族人不得租佃義田(詐立名字同)¶
　一掌管子弟若年終當年諸位月給米不闕支糙米¶
　　　二十石雖闕而能支及半年以上無侵𨼆者給¶
　　　一半巳上並令諸位保明後支若不可保明各¶
　　　具不可保明實狀申　文正位¶
　一義莊勾當人催租米不足隨所欠分數尅除請受¶
(謂如欠米及一分即/只支九分請受之𩔖)至納米足日全給(巳尅數/更不支)¶
　　　有情弊者申官决斷¶
<pb:KR4d0025_SBCK_044-4b>¶
右四項以元豐六年七月十九日¶
二相公指揮修定¶
　一身不在平江府者其米絹錢並勿給¶
　一兄弟同居雖衆其奴婢月米通不得累過五人(謂/如)¶
(七人或八人同居止共/支奴婢米五人之類)¶
　一未娶不給奴婢米(雖未娶而有女使生子在家及/十五年年五十歳以上者自依)¶
(規給/米)¶
　一義莊不得典買族人田土¶
右四項以紹聖二年二月初八日¶
二相公指揮修定¶
　一義莊費用雖闕不得取有利債&KR0018;¶
　一義莊事惟聽掌管人依規處置其族人雖是尊長¶
<pb:KR4d0025_SBCK_044-5a>¶
　　　不得侵擾干預違者許掌管人申官理斷即掌¶
　　　管人有欺弊者聽諸位具實狀同申¶
　　　文正位¶
右三項以紹聖二年四月二十九日¶
二相公指揮修定¶
　一義倉内族人不得占居會聚非出納勿開¶
　一因岀外住支月米者其歸在初五日以前取諸位¶
　　　保明詣實聽給當月米¶
　一義宅有踈漏惟聽居者自修完即拆移舎屋者禁¶
　　　之違者掌管人申官理㫁&KR0002;義宅地内自添修¶
　　　者聽之(夲位實貧乏無力修完而屋舎踈漏實/不可居者聽諸位同相視保明詣實申)¶
(文正位量支銭完&KR0024;/即不得乞添展舎屋)¶
<pb:KR4d0025_SBCK_044-5b>¶
　　一諸位請米曆子各令諸位簽字圓俻方許給給訖¶
　　　請人親書交領即去失曆子者住給勒令根㝷¶
　　　侯及一年許諸位及掌管人保明申¶
　　　文正位候得報别給曆頭起支¶
　　一積留月米併請者勿給¶
　　一諸位不得於規矩外妄乞特支雖得　文正位指¶
　　　揮與支亦仰諸位及掌管人執守勿給¶
　　一義莊人力船車噐用之𩔖諸位不得借用¶
　　一諸位子弟官巳陞朝願不請米絹錢助贍衆者聽¶
　　一諸位生男女限兩月其母或所生母姓氏及男女¶
　　　行第小名報義莊義莊限當日再取諸位保明¶
　　　訖註籍即過限不報後雖年長不理爲口數給¶
<pb:KR4d0025_SBCK_044-6a>¶
　　米¶
　一遇有規矩所載不盡事理掌管人與諸位共議定¶
　　　保明同申　文正位(本位有妨嫌/者不同申)雖巳申而未¶
　　　得　文正位報不得止憑諸位文字施行¶
右十項以元符元年六月　日¶
二相公三右丞五侍郎指揮叅定¶
　一諸位関報義莊事雖尊長並於文書内著名仍不¶
　　　得竹&KR0083;及色牋違者義莊勿受¶
右一項以元符二年正月十七日¶
三右丞指揮修定¶
　一義莊遇有人贖田其價錢不得支費限當月内以¶
　　　元銭典買田土輙將他用勒掌管人償納¶
<pb:KR4d0025_SBCK_044-6b>¶
右一項以崇寜五年十月十二日¶
五侍郎指揮修定¶
　一諸位輙取外姓以爲巳子冐請月米者勿給許諸¶
　　　位覺察報義莊義莊不爲受理許諸位徑申¶
　　　文正位公議移文平江府理㫁(其大觀元年七/月以前巳收飬)¶
(給米者不/得追訟)¶
右以大觀元年七月&KR0004;十日¶
五侍郎及　二相公指揮叅定¶
　一諸位子弟在外不撿生子冐請月米掌管人及諸¶
　　　位覺察勿給即不伏掌管人及諸位申¶
　　　文正位移文平江府理斷¶
右以政和三年正月二十一日¶
<pb:KR4d0025_SBCK_044-7a>¶
五侍郎指揮修定¶
　一族人不得以義宅舎屋私相兊賃質當¶
右一項以政和五年正月二十九日¶
五侍郎指揮修定¶
右仰義莊及諸位遵守施行内文意前後相妨窒礙者¶
從後規若有違犯仰掌管人或諸位俻録治平元年中¶
書劄子所坐¶
聖旨申官理斷各令知委¶
　　　政和七年正月十三日¶
朝散大夫充徽猷閣待制提舉亳州太清宮范¶
續定規矩　清憲公奏¶
朝散郎左司諌兼侍講范之柔奏臣不避¶
<pb:KR4d0025_SBCK_044-7b>¶
誅夷輙瀝誠悃仰干¶
天聽伏念臣五世祖故參知政事謚文正臣仲淹奮身¶
孤藐遭世休明&KR0055;念保族之難欲爲傳逺之計自慶曆¶
皇祐以來節次於蘇州吳長兩縣置田畒立義莊贍同¶
姓創定規矩刻之板牓以貽後人巳而臣高叔祖故尚¶
書右㒒射謚忠宣臣純仁於治平元年知開封府裏邑¶
縣日慮板牓不足乆傳且諸房子弟有不遵規矩之人¶
州縣旣無¶
勑條本家難爲伸理必將漸致廢壊即嘗具奏乞降聖¶
旨下本州許令官司受理&KR0071;蒙朝廷依所奏施行遂得¶
慿藉保守伏自南渡之後雖田畒僅存而莊宅焚毀&KR0009;¶
廪墳寺遷寓民舎蠧弊百岀盡失初意慶元初臣與兄¶
<pb:KR4d0025_SBCK_044-8a>¶
弟始協謀同力盡復故基漸還舊觀叅定約束加備於¶
前固嘗經本州鏤給板牓掲示義宅然非更得朝廷行¶
下本州申明受理元降指揮恐無以善後懐此日久無¶
路自伸今臣幸蒙公朝軫念故家擢綴班列若不於此¶
時控告君父則何以副先人属望子孫之意用敢冐昧¶
以聞伏望聖慈俯鑒㣲𠂻特頒睿旨劄下平江府令將¶
續添規約常切照應治平元年巳降指揮受理庻幾足¶
以𠡠厲來者増固舊規臣與闔族實均戴天地施生之¶
造所有治平元年指揮并慶元二年續添條約謹&KR0819;連¶
在前瀆犯宸嚴臣無任惶懼俯伏俟命之至謹録奏聞¶
伏候¶
勑㫖前連治平元年巳降規約指揮十一月五日奉¶
<pb:KR4d0025_SBCK_044-8b>¶
聖旨依　右併録連送范司諫¶
　　　嘉定三年十一月七日¶
　一文正公曾祖徐國公祖唐國公父周國公墳塋並¶
　　　在天平山坐落間有族人輙敢於上牧羊及偷¶
　　　斫林木柴薪近雖行下義莊專一責令墓客看¶
　　　守外今後如有違犯之人諸房覺察申　文正¶
　　　位罰全房月米一年(全房謂照本房請米曆内/口數並行住罰下皆准此)¶
　　　義莊輙令墓客充他役者罰掌莊子弟夲名月¶
　　　米一季¶
　一天平功德寺乃¶
　　　文正公奏請追福　祖先之地爲子孫者所當¶
　　　相與扶持不廢香火今則不然多有踈逺不肖¶
<pb:KR4d0025_SBCK_044-9a>¶
　　　子弟請過義米歸巳却返&KR0345;食於寺中至有欺¶
　　　詐住持逼逐僧行猎借舟船役使人㒒亞托私¶
　　　酒偷伐林木柴薪强占常住田地布種或作園¶
　　　圃不還租米以致常住空虗住持數易日漸敗¶
　　　壊今後探聞有違犯之人罰全房月俸兩月欺¶
　　　詐住持及占種田地者罰全房月米一年詐過¶
　　　錢物經官乞行根䆒從條施行田地退還常住¶
　　　爲業畢日申¶
　　　文正位候囘報起支雖巳退業而故作阻障不¶
　　　容常住耕種者亦行前罰¶
　　一義莊及白雲功德寺差役并應干非泛科敷並蒙¶
　　　官司蠲免近夾縣道胥吏多因乞覔不從故意¶
<pb:KR4d0025_SBCK_044-9b>¶
　　　搔擾今後如有似此之人許從本家經府陳理¶
　　嚴行㫁理¶
　一舊規諸房不得租種義莊田土詭名者同近來有¶
　　恃强公然於租戶名下奪種者及有垻&KR0900;義莊¶
　　　田渭涇浜車漕種菱不容租戶車水上下者爲¶
　　害甚大今後探聞有違犯之人罰全房月米半¶
　　年¶
　一義莊租戶所當優䘏使之安業聞有無頼族人將¶
　　物貨高價亞賣顯属不便今後輙有違犯罰全¶
　　房月米兩月仍經官陳理¶
　一舊規義莊事務惟𦗟掌莊子弟自行處置雖是尊¶
　　長不得侵擾干預縁違犯者未曽有罰是以近¶
<pb:KR4d0025_SBCK_044-10a>¶
　　來多有族人專爲貨賂不顧義莊利害或爲&KR0259;¶
　　戸兠納苗米必要多増貼耗或主張不逞之徒¶
　　充應脚力及墓客之𩔖甚至鼓誘外郡族人挾¶
　　長前來擅開倉厫妄用米斛恣行侵擾意在破¶
　　壊今後如有違犯許掌莊指實申　文正位自¶
　　行體訪知覺罰全房月米一年外仍經官乞行¶
　　根究徴治内有乞覔過錢物之人即合從條施¶
　　行¶
　一舊規掌莊子弟侵欺徑行申官理㫁勒令陪塡近¶
　　自移建倉宇遴選主計此弊稍革深慮日久玩¶
　　習合行関諸房今後掌莊子弟如有違犯許諸¶
　　房覺察申　文正位委請公當子弟對衆㸃筭¶
<pb:KR4d0025_SBCK_044-10b>¶
　　　取見實侵數目以全房月米塡還足日起支仍¶
　　　控告官府乞行徴治以爲掌莊侵欺者之戒諸¶
　　　房子弟即不得專擅興詞紊煩官府¶
　一諸房聞有不肖子弟因犯私罪𦗟贖者罰本名月¶
　　　米一年再犯者除籍永不支米(姦盗賭&KR1056;闘毆/陪渉及欺騙善)¶
(良之𩔖&KR0002;戸/門不測者非)除籍之後長惡不悛爲宗族鄕黨¶
　　善良之害者諸房具申　文正位當斟酌情理¶
　　控告官府乞與移鄕以爲子弟玷辱門戶者之¶
　　戒¶
　一舊規諸位輙取異姓以爲巳子冐請月米者勿給¶
　　今乃有將巳子與人破蕩他人家業却欲歸宗¶
　　請米如有似此之人仰掌莊申¶
<pb:KR4d0025_SBCK_044-11a>¶
　　文正位不得支行¶
　一義宅地基久爲外人占㨿今來復業甚爲艱難宜¶
　　體　文正公之意專爲聚族之地即不許族人¶
　　占造私宅等用如有違罰全房月米一年仍勒¶
　　還元地¶
　一舊規諸房子弟得貢大比者義莊支裹足銭十千¶
　　今物價翔貴難拘此數如有子弟得觧赴省義¶
　　莊支官㑹一伯千其銭於諸房月米内依時直¶
　　均尅其免舉人及補入太學者支官㑹五十千¶
　　庻使諸房子弟知讀書之美有以激勸¶
　一歳寒堂除科舉年分諸位子弟暫請𨽻業餘時不¶
　　得於内飲宴安泊如違罰全房月米一月¶
<pb:KR4d0025_SBCK_044-11b>¶
義莊規矩終¶
