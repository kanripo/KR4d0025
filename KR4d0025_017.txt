# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:32.953635
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0486-017范文正公集-卷第十七.
<pb:KR4d0025_SBCK_017-1a>¶
范文正公集卷第十七¶
　　　　謝轉給事中移知鄧州表¶
臣某言伏&KR0041;聖恩特授臣給事中依前資政殿學士知¶
鄧州者㳺進榮階徃臨善壤允爲兊渥彌集震驚臣中¶
謝竊念臣立跡本&KR0012;逢辰甚盛以芻言罔避擢登侍從¶
之班以睿奨素隆選預弼諧之列乏增君之善道寡措¶
國之令謀無補當時自安何地遽上借麾之懇實畏在¶
梁之譏俄奉明恩曲加異數假職名於祕殿領使範於¶
邊藩由朝廷之威靈屬羗戎之欵順方露便安之請忽¶
頒霶霈之私青&KR0200;是登朱&KR1650;載啓臣績未著合陳三讓¶
之封君命巳行懼致再言之黷進退惶惑不知所裁此¶
蓋伏&KR0041;　皇帝陛下天造曲成皇暉乆照敦川澤并包¶
<pb:KR4d0025_SBCK_017-1b>¶
之量法山雷善飬之經憫其勤勞致諸安逸示中外之¶
一體保君臣之至懽臣敢不寅奉朝經躬脩民政孜孜¶
共理少望於前賢蹇蹇一心無忘於大節臣巳一靣起¶
發赴任次無任(云云)¶
　　　　謝在中書日行遣公事不當放罪表¶
臣某言近准中書劄子伏&KR0041;聖慈以臣等在中書日行¶
遣李曇男公事不當特放罪者具位之材早虧於國論¶
大明之照終示於天慈爰霽震霆允爲渙汗臣中謝向¶
以昩陋叅于幾㣲心則首公智非周物日視四方之奏¶
&KR0011;多庶獄之疑而有告訐以言情僞未究妖兇旣斃證¶
左弗完上開三靣之仁在刑惟恤僉重一成之議至失¶
不經多歷歳時尚騰牒訴伏&KR0041;　皇帝陛下川澤廣納¶
<pb:KR4d0025_SBCK_017-2a>¶
日月委臨察其無他恕兹不及天地之私至大丘山之¶
戴何勝敢不再省前尤一心後效少贖失中之咎用敷¶
報上之誠臣無任感恩荷聖激切屏營之至¶
　　　　鄧州謝上表¶
臣某言伏奉制命授臣給事中依前資政殿學士知鄧¶
州軍州事巳禮上訖&KR0200;闈清品穰都善地處之甚重惴¶
然若驚臣中謝竊念臣志意本㣲才力素寡始干及親¶
之禄俄有得君之遇啓沃無隱出處惟命持一節以自¶
信歷三黜而無悔頃以氐羗犯塞朝廷旰食起臣思過¶
之地授臣禦戎之策徃罄死力敢圖生還夙夜一心首¶
尾四載僅免輿尸之禍終無克敵之勲一旦召還五章¶
陳讓惟求守塞不敢入朝再煩詔音促登樞右改叅大¶
<pb:KR4d0025_SBCK_017-2b>¶
政俾竭㣲才革姑息之風則謀身者切齒尚循黙之體¶
則愛國者寒心退&KR0012;上恩進歛羣怨誠難處於要路復¶
請行於&KR0065;鄙方陳豫備之䇿俄覩綏懷之事廼宣霈澤¶
以安黎元臣以患肺乆深每秋必發求去冱寒之地以¶
就便安之所庻近醫藥存飬晚年伏&KR0041;　皇帝陛下天¶
覆地生雲濡雨濯進以清近之秩付以偃息之藩風俗¶
舊淳政事絶簡心方少泰病宜有瘳實繄寛大之朝&KR0005;¶
幸康寧之福敢不孜孜于善戰戰厥心求民疾於一方¶
分國憂於千里上酬聖造少罄臣誠臣(云云)¶
　　　　謝依所乞依舊知鄧州表¶
臣某言奉勑就知荆南府續准中書劄子奉聖㫖允所¶
乞依舊知鄧州者明命巳行輙希改易危誠旣露俄遂¶
<pb:KR4d0025_SBCK_017-3a>¶
便安臣志&KR0023;宣天慈何報(臣中謝)臣渉道素淺立身最¶
&KR0012;早由睿哲之知荐更繁&KR0501;之任頃升近弼思副上心¶
以道直前雖危不避竭肝膂以論事犯雷霆而進忠未¶
酬天地之恩巳掇風波之議尙䝉聖渥俾守善藩忽此¶
就遷實隆&KR0029;任臣以本朝盛德優禮近臣多處京輔之¶
間以存國體之重而又子有疾恙日常憂虞復困道塗¶
仍遠醫藥遂至再三之瀆庻通萬一之情伏&KR0041;　皇帝¶
陛下曲軫洪私特回中㫖許留舊治免渉長川蓋推體¶
貌之恩曷副照臨之意敢不拳拳民政戰戰官箴誓堅¶
介石之心仰荅髙穹之造(臣云云)¶
　　　　杭州謝上表¶
臣某言昨奉勑就差知杭州軍州事巳到任禮上訖江¶
<pb:KR4d0025_SBCK_017-3b>¶
海上㳺東南巨屏所&KR0009;至重爲榮極深臣(中謝)竊念臣¶
生禀迂踈親逢明盛居常苦節動必危言踐揚諫諍之¶
曹傾盡諮詢之地至於徃司戎事屬當元帥之權入奉¶
聖謀爰厠大臣之列有致君之素志乏代天之懿功魏¶
相之數陳便宜頗䝉納用汲黯之多犯顔色敢憚見踈¶
雖遼隔於明天亦荐分於善壤共理吳㑹之域奉揚唐¶
虞之風跡雖遠而&KR0023;安年巳髙而就逸此蓋　皇帝陛¶
下天施廣育海務兼包寵優舊臣恩全晚歳臣敢不抱¶
公忠之節始終弗囘體旰&KR0628;之憂遠邇咸一乂兹方靣¶
副于宸心臣(云云)¶
　　　　謝賜鳯茶表¶
臣某言入内西頭供奉官麥知㣲至傳宣㫖撫問臣■¶
<pb:KR4d0025_SBCK_017-4a>¶
賜臣鳯茶一合者乆離帝右曷測天&KR0168;異恩一臨群疑¶
盡決臣(中謝)竊念臣至誠許國&KR0012;立事君屢觸雷霆之¶
威數蹈風波之險一心自信三黜寧逃方安江海之情¶
敢覬雲天之問伏&KR0041;　皇帝陛下仁存舊物澤&KR0013;遠臣¶
聖訓丁寧皇慈委曲念犬馬之㣲志錫龍鳯之上珍馨¶
掩靈芝味滋甘醴濯五神之精爽祛百疾之㝠煩允彰¶
仁壽之恩特出聖神之眷謹當餌爲良藥飲代凝冰思¶
苦口以進言勵清心而守道上酬君父旁質神明臣(云云)¶
　　　　謝轉禮部侍郎表¶
臣某言伏&KR0041;聖慈特授臣尚書禮部侍郎依前充職者¶
渙渥自天震惶無地循牆弗&KR0023;致㓂是虞臣中謝伏念¶
臣布素寒姿斗筲㣲噐初縻下士之禄忽塵上聖之知¶
<pb:KR4d0025_SBCK_017-4b>¶
歷升近班嘗預大政深自感激詎爲因循仰祖宗之謀¶
請行故事懷社稷之計動發危言雖欲必盡其心奚能¶
乆安於位遽彰無狀誠合有誅而聖意始終天慈曠蕩¶
尚寘名於祕殿復&KR0041;幸於善藩大拙云藏人言用息莫¶
聞課最敢覬龍光伏&KR0041;　皇帝陛下雷霆霽威日月還¶
照未忘圖舊不次推恩擢登宗伯之曹上應文昌之緯¶
職命如故爵數甚隆徒執讓以弗諧止服榮而爲懼臣¶
敢不夕惕三省寅恭一心進則盡憂國憂民之誠退則¶
處樂天樂道之分上酬聖遇用竭愚&KR0168;臣(云云)¶
　　　　乞召杜&KR0283;等備明堂老更表¶
臣某言伏覩朝廷行明堂宗祀之禮誕告天下臣守在¶
遠方不&KR0023;榮觀大慶思有&KR0024;益輙兹狂易臣(中謝)臣聞¶
<pb:KR4d0025_SBCK_017-5a>¶
易曰大觀在上言天下所觀在國家之爲也自古國家¶
興行風教使天下觀之必先乎廟周人祀文王於明堂¶
以配上帝所以示天下尊親之道漢顯宗永平二年春¶
正月祀光武於明堂其年冬十月飬三老五更於辟雍¶
三老五更以二千石禄飬終厥身前史紀之爲令王之¶
盛節伏惟　皇帝陛下稽古奉先行明堂大禮尊奉三¶
聖配帝而饗普天率土咸知舞抃至於三老五更之典¶
最爲盛德宜可兼而行之如前兩府老臣惟太子太保¶
杜&KR0283;太子少傅任布在焉&KR0283;直清忠藎勤勞弼亮布㢘¶
㓗不渝止足知退皆可備三老五更之選儻朝廷以禮¶
大數煩難於並舉亦可召至俾陪觀大禮及覃慶之際¶
特加恩奨是亦兼行飬老之典也臣又覩工部侍郎致¶
<pb:KR4d0025_SBCK_017-5b>¶
仕郎簡執節清素處心雅尙優㳺泉石樂於吟詠今八¶
十三歳精明不衰月俸之餘不治生業此則臣所目見¶
之也而歸老十餘年不曾遷改亦無錫賜况天下似此¶
近上老臣甚少不難旌奨如郎簡則去京遥遠難行召¶
命可遥均三老五更之慶伏望聖慈稽考舊章特加恩¶
禮自餘致仕官亦乞朝廷别賜推恩寔當尊親之朝兼¶
行飬老之典足以表大禮之盛彰上聖之仁興天下之¶
孝悌光搢紳之&KR0132;舊史官書之爲陛下之至德曄曄于¶
千古干冒天威臣不任大願戰汗(云云)¶
　　　　青州謝上表¶
臣某言奉勑就差臣知青州充青淄等州軍安撫使巳¶
到任交割勾當者海岱之區地望攸重岳牧之任&KR0022;選¶
<pb:KR4d0025_SBCK_017-6a>¶
甚隆拜命以還戴榮而懼臣某(中謝)竊念臣賦才寡薄¶
抱節孤危㑹遇不倫進擢無狀發言多忤非輕去明主¶
之恩觸事爲憂所重在太平之業㳙塵未&KR0024;覆載何酬¶
尚玷鴻私屢加優&KR0009;漸兹衰朽期以退藏伏䝉　皇帝¶
陛下天量庇全聖&KR0168;收采改此劇藩之守謹諸連帥之¶
權臣敢不逾勵夙宵䖍分旰&KR0628;體九重之深造安千里¶
之含生上副聖求少圖忠効臣(云云)¶
范文正公集卷十七¶
<pb:KR4d0025_SBCK_017-6b>¶
