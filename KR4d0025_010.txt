# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 10


　　　祭謝賓客文¶
維景祐二年八月日具位某謹致祭于故賓客謝公之¶
靈嗚呼南有諸謝兮風流不衰金玉嗣音兮非公而誰¶
大儒之文兮醇醇而弗醨君子之器兮安安而弗敧升
<pb:KR4d0025_WYG_010-1b>
百里之堂兮仗千里之麾載循良之吏兮形愷悌之詩¶
踐瀛洲之華兮弗驅弗馳立憲臺之端兮有威有儀士¶
患其薄兮公持重以厚之士病其躁兮公恬退以静之¶
歸去来兮賢哉遂偃仰以舒遲坐西臺而甚泰參東朝¶
而非卑嗚呼悵日月兮不留訴天地兮胡為仁者以夀¶
兮我懐安悲老成以往兮我僚何師賴堂搆之隆兮天¶
弗我欺臧孫之後兮蓋相繼而丕丕想雲山之秀兮神<md:KR4d0025_SBCK_010-1b>¶實有知嚴子之隣兮可相與而熙熙國人不得而見兮
<pb:KR4d0025_WYG_010-2a>
望秋光而淚滋伏惟尚饗¶
　　　祭胡侍郎文¶
維寶元二年六月日具位某謹致祭於故侍郎安定公¶
之靈惟公出處三朝始終一徳或雍容於近侍或偃息¶
於外邦動惟至誠言有名理卓茂以禮樂率下黄憲以¶
度量過人靡尚威刑積有隂徳安車以謝正寝而終老¶
成云亡薦紳興慕某辱知深厚聞訃驚哀官守所縻不¶
皇躬事嗚呼悲哉伏惟尚饗
<pb:KR4d0025_WYG_010-2b>
　　　祭蔡侍郎文¶
維寶元二年六月日具位某謹致祭于故參知政事户¶
部侍郎蔡公之靈天生距公泰山之東初矯首於王庭<md:KR4d0025_SBCK_010-2a>¶冠天下之英雄孤標孑孑美聲隆隆顧幽陋之何階亦¶
卑飛於牓中瞻公青雲日大月崇出處二府心醇道充¶
進惟兢兢退無忡忡端人之徒莫不望公近年京師密¶
仰清風立朝禮隔報國心通憂愚之直憫愚之忠愚貶¶
未還公出而終嗚呼邦之善人胡福不䝉欲一問於蒼
<pb:KR4d0025_WYG_010-3a>
天天杳杳而誰窮尚饗¶
　　　祭石學士文¶
維慶厯三年九月日具位某謹致祭于故友曼卿學士¶
之靈嗚呼曼卿之才大而無媒不登公卿善人為哀曼¶
卿之筆顔精栁骨散落人間寶為神物曼卿之詩氣雄¶
而竒大愛杜甫獨能嗣之曼卿之心浩然無機天地一¶
醉萬物同歸不見曼卿憶兮如生希闊之人必為神明<md:KR4d0025_SBCK_010-2b>¶尚饗
<pb:KR4d0025_WYG_010-3b>
　　　祭呉龍圗文¶
維慶厯三年九月日具位某謹致祭於故龍圖學士兄¶
之靈嗚呼與兄相知積有年矣行可師法言皆名理日¶
重一日人望公起憂國憂民早衰而死嗚呼天有五行¶
播於羣靈惟純惟粹哲人乃生厥生不易厥道未行一¶
朝往矣天地何情嗚呼我不得知泣而懐之又失此人¶
寧莫我悲魂兮有生來休盛時尚饗¶
　　　祭呂相公文
<pb:KR4d0025_WYG_010-4a>
維慶厯四年十一月日具位某謹致祭於故相贈太師¶
令公呂公之靈嗚呼富貴之位進退惟艱君臣之際始¶
終尤難公覯昌辰宰予庶揆保輔兩宫訏謀二紀雲龍<md:KR4d0025_SBCK_010-3a>¶協心股肱同體萬國久寧雍容道行四鄙多故憂勞疾¶
生辭去台衡命登公袞以養髙年如處嘉遁嗚呼日月¶
迭來數不可回兩楹告兆萬乗興哀某素游大鈞猥居¶
近輔得公遺書適在邉土就哭不逮追想無窮心存目¶
㫁千里悲風尚饗
<pb:KR4d0025_WYG_010-4b>
　　　祭陳相公文¶
維慶厯四年十一月日具位某謹致祭於故相太子太¶
師贈司空侍中陳公之靈惟公挺生聖時素懐偉志髙¶
文醇醇得聖賢之粹大節落落鍾公輔之器出處三朝¶
周旋五紀入調鼎鼐叶太平之治出仗旄鉞當夹輔之¶
寄忠勞罄宣踐揚備至念始終兮覆簣謝崇髙兮脱屣¶
冠東朝之極品訪南華之深㫖百辟所曕五福具美大<md:KR4d0025_SBCK_010-3b>¶數奄終髙風不墜搢紳仰其遺範子孫光其餘懿某行
<pb:KR4d0025_WYG_010-5a>
役邉隅阻趨哀次望音徽而㫁絶想老成而感涕尚饗¶
　　　祭韓少傅文¶
維慶厯五年正月日具位某謹致祭於故太子少傅贈¶
太保韓公之靈惟公寒苦而立平直以進賢材一伸淑¶
聲大振天子乃知命鎮坤維兩川父老含哺而嬉入領¶
中司進陟二府邦憲以清袞職斯補一徳一心弗愧弗¶
負偃息近藩㫖酒盈樽可以卧理不廢清言功成名遂¶
揖讓而退為國元老望髙中外子孫詵詵禮樂簪紳積
<pb:KR4d0025_WYG_010-5b>
善之報集于仁人嗚呼厥生有涯終焉惟命柱石之衰¶
邦國不幸尚饗¶
　　　祭知環州种染院文<md:KR4d0025_SBCK_010-4a>¶維慶厯五年閏五月日具位某謹致祭於故環慶鈐轄¶
知環州東染院使种君之位惟君少負氣岸兮聲蓋闗¶
輔青春多難兮白髮始遇西戎入寇兮邉臣共沮君從¶
邉事兮獨立不懼營故寛州兮一日百堵鑿山出泉兮¶
兵民鼓舞叛我者攻兮服我者撫延安東北兮俗康財
<pb:KR4d0025_WYG_010-6a>
阜伊余知君兮屢以才舉改環之麾兮禦彼外侮萬餘¶
族落兮貪豺狡䑕畏如明神兮愛如慈父朝廷倚之兮¶
一方柱礎忽焉長往兮葬于鄠杜君子憂邉兮尚有胡¶
虜伊余追念兮心之酸苦焉得邊帥之盡如君兮守此¶
西土尚饗¶
　　　祭陕府王待制文¶
維慶厯五年八月日具位某謹致祭于故天章待制子<md:KR4d0025_SBCK_010-4b>¶野親家王公之靈嗚呼自古皆有死公死特可悲生相
<pb:KR4d0025_WYG_010-6b>
門而不驕幼矻矻而從師纔十五而器成獻雄藻於丹¶
墀天子愛而召試摛亹亹之英辭拜登瀛之妙選與先¶
生而並馳起風采於臺閣久優游於嵗時三借麾以出¶
守民所至而熙熙性清方以自䖏政坦白而莫欺往按¶
察於荆楚方澄清於一陲惟韓富之二公屢密啟於輔¶
帷乃脩撰於史局尚未足以施為遽侍從於天閣聳内¶
朝之表儀俄西鎮於陕郊懐周召之風規惟孜孜於生¶
民将富庶之可期每布政於畎畞不飾名於路岐君子
<pb:KR4d0025_WYG_010-7a>
愛之而心醉小人畏之以神離凡有志於時者皆望公¶
於雲逵矧伊余之相知懷金石而弗移曩余謫於江南¶
靡貴賤而見嗤公慷慨而不顧日拳拳以追随何交道<md:KR4d0025_SBCK_010-5a>¶之斯篤曽不易於險𡗝仰萬石之家聲結絲蘿以相維¶
庶子子與孫孫保嵗寒之不衰嗚呼叔寳多病兮一朝¶
已而顔子不夀兮厥靈何之神茫茫兮安問天杳杳兮¶
曷司不見子野兮窮此生而長思尚饗¶
　　　祭謝舍人文
<pb:KR4d0025_WYG_010-7b>
維慶厯六年二月日具位某謹致祭于故紫微舍人希¶
深謝公之靈惟公雅識懿文發於誠性著國之史掌邦¶
之命臺閣徊翔搢紳輝映徳業素充聲猷日盛賢哉云¶
亡顧淵不幸某同年之中切磋游泳今此于藩復仰前¶
政不見故人惄焉如病尚饗¶
　　　祭同年滕待制文¶
維慶厯七年三月日具位某謹致祭於故天章待制滕<md:KR4d0025_SBCK_010-5b>¶侯同年子京之靈嗚呼子京吾人之英文詞髙妙志意
<pb:KR4d0025_WYG_010-8a>
坦明自登朝闥翕然風聲言動兩官上嘉其誠迺升諫¶
曹心膂益傾謫去江徼暄涼屢更曾不齎咨奉親為榮¶
西夏猖獗僉曰當行乃藩于涇有城無兵渭帥敗覆戎¶
馬縱横征夫不復哭聲連營弔之綏之與治其生復率¶
編民易服乗城完此生聚而不奔驚援兵四來擾攘攙¶
搶犒以牛酒萬夫豐盈衆稱其才達於朝廷既允公論¶
俄加寵靈經畧一路環慶邠寧愛民之力强兵之形機¶
謀若織邉陲如扃御史風言用度非經投杼之際遷於
<pb:KR4d0025_WYG_010-8b>
巴陵巴陵政修百廢具興雖小必治非賢孰能往臨姑¶
蘇人喜其升至未踰月美聲四騰遘疾不起福善何憑¶
我固當悲同年之朋忠孝相勗悔吝相懲聞其凋落痛<md:KR4d0025_SBCK_010-6a>¶極填膺生平意義忽如弗曽獨有令嗣堂構可承我其¶
撫之必教而稱子京勿恤魂兮髙昇嗚呼哀哉尚饗¶
　　　祭龍圗楊給事文¶
維慶厯七年三月日具位某謹致祭於故龍圗給事楊¶
公之靈嗚呼余嵗三十兮從事於譙獨棲難安兮孤植
<pb:KR4d0025_WYG_010-9a>
易搖公方監郡兮風采翹翹一顧而厚兮甚乎神交議¶
必以直兮中無藏韜法必在平兮下無寃號政事以和¶
兮不理而調志議以合兮不結而牢公徙宛丘兮彼豈¶
無僚獨不我忘兮且薦且裦羽翼有漸兮階于雲霄二¶
紀之餘兮恩榮屢叨公還自蜀兮勲望益髙余貳國政¶
兮得其風謠相目於庭兮中心昭昭曽未密啟兮余出¶
豳郊謂公將享兮用于鈞陶天不輔善兮公殁于朝大<md:KR4d0025_SBCK_010-6b>¶器未充兮非夕非朝思欲報兮光塵寂寥子孫有善兮
<pb:KR4d0025_WYG_010-9b>
余撫而招公之不見兮惟余心之忉忉嗚呼哀㢤尚饗¶
　　　祭尹師魯舍人文¶
維慶厯七年四月十一日具位某謹致祭于故龍圗舍¶
人師魯之靈嗚呼天生師魯有益當世為學之初時文¶
方麗子師何人獨有古意韓栁宗經班馬序事衆莫子¶
知子特弗移是非迺定英俊迺隨聖朝之文與唐等𡗝¶
繄子之功多士所推堂堂沂公延於幕中矯矯文康薦¶
于四聰自兹登瀛坐揚清風舉止甚直議論必公人事
<pb:KR4d0025_WYG_010-10a>
多故遷謫羈旅子行其志曽不為苦才弗可掩起于貶¶
所往貳經畧屢典藩府自謂功名如芥可取黑白太明¶
吏議横生斥於散地頽然不争惟曰我咎匪由人傾天<md:KR4d0025_SBCK_010-7a>¶意已回吉宜大來于何感疾益重其災隠几澄神而已¶
焉哉嗚呼人皆有死子死特異神不惑亂言皆名理能¶
齊死生信有人矣嗚呼與子往還抑亦有年今見其終¶
益知子賢故友門人對泣漣漣哀哉¶
　　　祭故相太傅李侍中文
<pb:KR4d0025_WYG_010-10b>
維慶厯七年十一月日具位某謹致祭于故太傅侍中¶
之靈惟公生于東魯早游聖門育文若豹就志如鯤巍¶
巍章聖仄席臨軒天下英雄雲翔駿奔公冠其首光華¶
帝閽嘉猷日沃威顔日温數十年間秉持大鈞言必讜¶
直道惟忠純或出或處有屈有伸兩朝真宰一徳良臣¶
白髮仗鉞氣猶過人青宫作傅禮能退身優游養夀靜¶
黙含真人仰如仙上待如賓門館憧憧子孫詵詵咸聞<md:KR4d0025_SBCK_010-7b>¶詩禮並列簪紳人間之盛公無不臻嗚呼天地之數聖
<pb:KR4d0025_WYG_010-11a>
賢一均髙明而終精爽必神念昔登門遇厚情親曽莫¶
之報是寧不仁東嚮何為歎惋悲辛嗚呼哀哉尚饗¶
　　　祭葉翰林文¶
維皇祐元年己丑十月庚申朔日具位某謹致祭于故¶
内翰侍讀學士諫議葉公之靈嗚呼賢哉道卿鍾乎粹¶
靈秀格峩峩英采熒熒濬學偉文發於妙齡决策三篇¶
萬儒竦聽闊視霄路直步雲庭天然清流不雜渭涇西¶
垣北門大筆未停為藩為翰于澶于青乃牧京兆闗輔
<pb:KR4d0025_WYG_010-11b>
以寧再主大計實營實經慷慨國論冒干雷霆出守河¶
橋期歸闕庭一夕奄去天地𡨕𡨕嗚呼遘時甚盛得主¶
惟聖謂道必行謂事必正髙節莫屈直言屢諍朝廷風<md:KR4d0025_SBCK_010-8a>¶采搢紳輝映天子知人期以輔政弗諧而去能不曰命¶
嗚呼僕與公知則相知心蓬瀛共舍切瑳規箴蘇秀隣¶
邦唱酬謳吟相許道大交薦言深久要之意不為浮沉¶
今也云亡絶絃于琴白髮相失清淚難禁音問一㫁憂¶
愁百侵古之遺直千載猶欽生平之交情何以任哀哉
<pb:KR4d0025_WYG_010-12a>
尚饗¶
　　　祭杜待制文¶
維皇祐三年正月日具位某謹致祭於故環慶經畧待¶
制杜君之靈嗚呼大儒之門生此令人學深如海文敏¶
若神羣經衆史精㣲悉臻長疏大議慷慨屢陳藹然風¶
采出乎搢紳寇發嶺南猖狂不臣通彼鬼𡗝<md:KR4d0025_SBCK_010-8b>¶毒我天民¶
妻子以驅室廬以焚降之則變撫之不馴一方瘡痍嗷<md:KR4d0025_SBCK_010-9a>¶嗷呼寃朝廷軫憂擇使在人命君以往萬里其勤去惡
<pb:KR4d0025_WYG_010-12b>
務本豈曰不仁數百就擒戮於逡巡賊怨我當民枉我¶
伸於今㡬年一邉無塵君之剛果温造其倫聖奨休烈¶
屏諸讒言擢為侍從寄以藩垣邠寧一道制于中軍忽¶
焉疾至不起以聞天子震悼惜其忠純嗚呼既鍾其才¶
弗以夀存一舉之功亦巳不泯我實知君甞以表論今¶
也云亡痛楚悲辛尚饗¶
　　　祭英烈王文¶
年月日具位某謹致祭于英烈王之神惟王孝於其親
<pb:KR4d0025_WYG_010-13a>
可以訓天下之為人子者忠於其君可以訓天下之為¶
人臣者惟忠孝之至誠與天地而不泯宜乎廟食兹土¶
仰之如在某嘗叨近輔來守是邦憂國愛民此其職也<md:KR4d0025_SBCK_010-9b>¶今春稼方立霪雨大至川源奔注田畞浸溢生民之命¶
實繫於斯人将不堪神豈無意救兹億兆非王而誰尚¶
饗¶
　
　
<pb:KR4d0025_WYG_010-13b>
　
　
　
　
　
　
　
　范文正集巻十<md:KR4d0025_SBCK_010-10a>¶<md:KR4d0025_SBCK_011-1a>¶
<pb:KR4d0025_WYG_011-1a>
欽定四庫全書
　范文正集巻十一¶
　　　　　　　　　　　　宋　范仲淹　撰
　　碑銘
