# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:32.592453
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0486-009范文正公集-卷第九.
<pb:KR4d0025_SBCK_009-1a>¶
范文正公集卷第九¶
　　　　　　　　　　　　　後學時兆文校正¶
　　　　　　　　　　　　　後學黄&KR0078;水校正¶
　　　　　　　　　　　　　後學李鳯翔校正¶
　　　　　　　　　　　　　十五世孫啓乂同校¶
　　　　　　　　　　　　　十六世孫惟元同校¶
　　　　上時相議制舉書¶
天聖八年五月日其位某再拜上書于昭文相公(閣下)¶
某昨者伏蒙聖恩優賜差任蓋鈞造之際靡不𫉬所退¶
省踈拙且驚且懼況唐虞舊域風俗淳儉獄無積訟亭¶
鮮過客棲遲&KR0367;仰何以報國然甞試思之似有所&KR0024;敢¶
<pb:KR4d0025_SBCK_009-1b>¶
不冐黷而言之夫善國者莫先育材育材之方莫先勸¶
學勸學之要莫尚宗經宗經則道大道大則才大才大¶
則功大蓋聖人法度之言存乎書安危之幾存乎易得¶
失之鑒存乎詩是非之辯存乎春秋天下之制存乎禮¶
萬物之情存乎樂故俊哲之人入乎六經則能服法度¶
之言察安危之幾陳得失之鑒析是非之辯明天下之¶
制盡萬物之情使斯人之徒輔成王道復何求哉至於¶
扣諸子獵群史所以觀異同質成敗非求道於斯也有¶
能理其書而不深其㫖者雖朴愚之心未可與適道然¶
必顧瞻禮義執守規矩不猶愈於學非而博者乎今文¶
庠不振師道乆缺爲學者不根乎經籍從政者罕議乎¶
教化故文章柔靡風俗巧僞選用之際常患才難某聞¶
<pb:KR4d0025_SBCK_009-2a>¶
前代盛衰與文消息觀虞夏之純則可見王道之正觀¶
南朝之麗則知國風之衰惟聖人質文相救變而無窮¶
前代之季不能自救則有來者起而救之是故文章以¶
薄則爲君子之憂風俗其壞則爲來者之資今朝廷思¶
救其弊興復制科不獨振舉滯淹詢訪得失有以勸天¶
下之學育天下之才是將復小爲大抑薄歸厚之時也¶
斯文丕變在此一舉然恐朝廷命試之際謂所舉之士¶
皆能熟經籍之大義知王覇之要略則反屏而弗問或¶
將訪以不急之務雜以非聖之書辨二十八將之功勲¶
陳七十二賢之德行如此之類何所&KR0024;益蓋欲伺其所¶
未至誤其所常習不以教育爲意而以去留爲功&KR0002;如¶
所量恐非朝廷勸學育才之道也何哉國家勸學育材¶
<pb:KR4d0025_SBCK_009-2b>¶
必求爲我器用輔我風教設使皆明經籍之㫖並練王¶
霸之術問十得十亦朝廷敎育之本意也況文有精粗¶
理有優劣明試之下得失尚多何患去留之難乎今或¶
伺其所未至誤其所甞習則天下賢俊莫知所守將博¶
習非聖旁攻異端聖人之門無復啓發逮于後舉差之¶
益逺如此則制科之設足以誤多士之心不足以救斯¶
人之弊恭惟前聖之文之道昭昭乎爲神器於天下得之¶
者昌失之者亡後世聖人開學校設科等率賢俊以趨¶
之各使盡其心就其器將以共理于天下故書曰咸有¶
一德斯之謂矣願相府爲此一舉儻昌言于兩制如能¶
命試之際先之以六經次之以正史該之以方略濟之¶
以時務使天下賢俊翕然修經濟之業以教化爲心趨¶
<pb:KR4d0025_SBCK_009-3a>¶
聖人之門成王佐之器十數年間異人傑士必穆穆于¶
王庭矣何患俊又不充風化不㒷乎救文之弊自相公¶
之造也當有吉甫輩頌君之德吾相之功登于金石永¶
于天地者矣四海幸甚千載幸甚干犯台嚴無任僣越¶
戰汗之至某再拜¶
　　　　與歐靜書¶
七月十二日高平范某謹復書于伯起足下近滕從事¶
子京編李唐制誥之文成三十卷各於文首序其所以¶
而善惡昭焉足下命爲唐典以僕觀之似所未安典之¶
名其道甚大夫子刪書斷自唐虞巳下今之存者五十¶
九篇惟堯舜二篇爲典謂二帝之道可爲百代常行之¶
則其次夏商之書則有訓誥誓命之文皆隨事名篇無¶
<pb:KR4d0025_SBCK_009-3b>¶
復爲典以其或非帝道則未足爲百代常行之典乃知¶
聖人筆削之際優劣存焉如詩有國風雅頌之别也李¶
唐之世三百年治亂相半如貞觀開元有覇王之略毎¶
下詔命多有警䇿失之者蓋亦有矣如則天中宗昬亂¶
之朝誅害宗室戮辱忠良制書之下欺天蔽民人到于¶
今寃之儻亦以典爲名躋于唐虞之列不亦𦔳欺天之¶
醜乎是聖狂不分治亂一致百代之下尭舜何足尚桀¶
紂何足愧也僕不&KR0216;天下君子將切齒於子京乃請以¶
綂制之名易之而足下大爲不可貽書見尤僕謂制者¶
天子命令之文無他優劣庶幾不損大義爾足下謂冊¶
制之𩔖有七何特以制名焉七者之名有則有矣然近¶
代以來曁于今朝王言之司謂之兩制是制之一名統¶
<pb:KR4d0025_SBCK_009-4a>¶
諸詔命又有待制承制之官皆承奉王言之義也又令¶
詔誥宣勑聖旨之𩔖違者皆得違制之坐亦足見制之¶
一名而統諸命令也故以統制爲名以明備載其文不¶
復優劣觀其文者使自求之而治亂之源在矣足下又¶
謂吕不韋輩著春秋賈誼之徒著書文中子著六經而¶
無譏其僣者非也蓋春秋以時記事而爲名也優劣不¶
在乎春秋二字而有凢例變例之文書者載言之名而¶
優劣不在乎書之一字而有典謨誓命之殊詩者言志¶
之名而優劣不在乎詩之一字而有國風雅頌之議諸¶
儒擬春秋詩書之名蓋不在乎優劣之地也未有亂典¶
謨訓誥國風雅頌之名者足下&KR0002;以唐之制書咸可爲¶
典則唐人之詩咸可爲頌乎足下又謂唐有六典杜佑¶
<pb:KR4d0025_SBCK_009-4b>¶
著通典以此二書爲證亦未也六典者唐之官局可爲¶
令式尊之爲典者亦唐人一時自髙爾又通典之書叙¶
六代㳂革禮樂制度復折中而論其可者以爲典要尚¶
庶幾乎矧二書之作非經聖人筆削又何足仰爲大範¶
哉足下博識之士當於六經之中專師聖人之意後之¶
諸儒異端伯起不足繁以自取或足下必以統制爲非¶
則請别爲其目典之爲名孰敢聞命某再拜¶
　　　　與周騤推官書¶
六月十五日同年弟范某再拜奉書于周兄去年秋滕¶
子京集李唐制書得一千首歐伯起請目之曰唐典僕¶
始末閱其本而酌以重輕請避堯舜二典曰有唐統制¶
伯起以書見讓謂典爲是謂制爲非僕亦辨而言焉而¶
<pb:KR4d0025_SBCK_009-5a>¶
伯起不釋今復貽書云中有冊文十五或因其舊名可¶
曰有唐冊制僕前書云必以統制爲非則請别爲之目¶
以典爲名孰敢聞命伯起謂典謨訓誥其來逺矣夫子¶
因其舊史優劣不存焉僕謂舊史之文亦不苟作聖人¶
筆削經史皆因其舊可者從而明之其不可者從而正¶
之未嘗無登降之意也是故言易則因先王之卦從而¶
讃之有聖人有后有君子之辭焉刋詩則因前人之作¶
從而次之有國風雅頌之倫焉修春秋則因舊史之文¶
從而明之有襃貶之例焉書亦史也從而序之豈獨因¶
其舊篇無優劣之意僕謂典謨訓誥之文或因其舊而¶
次之亦聖人之優劣也伯起謂夏有政典周有六典僕¶
謂政典者果夏書耶虞書耶夏或有之何不列之于書¶
<pb:KR4d0025_SBCK_009-5b>¶
或見刪於聖人此又不足稱矣周之六典者周禮云天¶
官掌建&KR0022;之六典乃周之法度書于典冊非記言之例¶
也夫子刪書之際六典不預焉伯起又謂有漢典魏典¶
晉典梁典僕謂此四典者必文人苟作或佞之於前或¶
失之於後非其正史君子不取也自堯舜而後歷代之¶
史無以典爲名者何哉蓋尊避堯舜爲萬世之師使後¶
之明王有所稽仰豈丘明班馬之流咸不到伯起之心¶
邪伯起又謂元結有皇謨柳宗元有平淮夷雅元枊唐¶
人也而深於文不曰典而曰謨不曰頌而曰雅二君誠¶
不佞歟伯起非唐人也反爲佞乎以其𠕋制特謂之典¶
豈有優劣之心乎如有優劣之心則不當以錯綜治亂¶
之文躋于三代之上炳堯舜之光明如無優劣之心唐¶
<pb:KR4d0025_SBCK_009-6a>¶
三百年𠕋制之文一旦易其名則何以哉進退無所據¶
而序引滋繁枝葉之云不復詳釋豈莠言亂正學非而¶
愽者乎將固有所激而極其理要乎周兄積學于書得¶
道于心覽聖人之㫖如日星之昭昭願質其疑使來者¶
不敢竊亂於斯文甚善甚善不宣某再拜¶
　　　　與唐處士書¶
十二月日髙平范某謹再拜致書于處士唐君蓋聞聖¶
人之作琴也鼓天地之和而和天下琴之道大乎哉秦¶
作之後禮樂失馭于嗟乎琴散久矣後之傳者妙指美¶
聲巧以相尚喪其大矜其細人以藝觀焉皇宋文明之¶
運宜建大雅東宫故諭德崔公其人也得琴之道志於¶
斯樂於斯垂五十年清靜平和性與琴會著琴箋而自¶
<pb:KR4d0025_SBCK_009-6b>¶
然之義在矣某甞遊於門下一日請曰琴何爲是公曰¶
清厲而靜和潤而逺某拜而退思而釋曰清厲而弗靜¶
其失也躁和潤而弗逺其失也佞弗躁弗佞然後君子¶
其中和之道歟一日又請曰今之能琴誰可與先生和¶
者曰唐處士可矣某拜而退美而歌曰有人焉有人焉¶
且將師其一二屬逺仕千里未𫉬所存今復選于上京¶
崔公旣没琴不在於君乎君將憐其意授之一二使得¶
操堯舜之音逰羲黄之域其賜也豈不大哉又先王之¶
琴傳傳而無窮上聖之風存乎盛時其㫖也豈不逺矣¶
誠不敢𦔳南薰之詩以爲天下富壽庻幾宣三樂之情¶
以美生平而可乎某狂愚之咎亦冀捨旃不宣某再拜¶
　　　　荅趙元昊書¶
<pb:KR4d0025_SBCK_009-7a>¶
正月日具位某謹脩誠意奉書于夏國大王伏以先大¶
王歸嚮朝廷心如金石我真宗皇帝命爲同姓待以骨¶
肉之親封爲夏王履此山河之大旌旗車服降天子一¶
等恩信隆厚始終如一齊&KR0074;晉文之盛無以過此朝聘¶
之使徃來如家牛馬駝羊之産金銀繒帛之貨交受其¶
利不可勝紀塞垣之下逾三十年有耕無戰禾&KR0112;雲合¶
甲胄塵委養生塟死各終天年使蕃漢之民爲堯舜之¶
俗此真宗皇帝之至化亦先大王之大功也自先大王¶
薨背今皇震悼累日嘻吁遣使行吊賻之禮以大王嗣¶
守其國爵命崇重一如先大王昨者大王以本國衆多¶
之情推立大位誠不𫉬讓理有未安而遣行人告于天¶
子又遣行人歸其旌節朝廷中外莫不驚憤請收行人¶
<pb:KR4d0025_SBCK_009-7b>¶
戮於都市皇帝詔曰非不能以四海之力支其一方念¶
先帝歳寒之本意故夏王忠順之大功豈一朝之失而¶
驟絶之乃不殺而還假有本國諸蕃之長抗禮於大王¶
而能含容之若此乎省&KR0004;念終天子何&KR0018;於大王哉二¶
年以來疆事紛起耕者廢耒織者廢杼邊界蕭然豈獨¶
漢民之勞弊耶使戰守之人日夜豺虎競爲吞噬死傷¶
相枕哭泣相聞仁人爲之流涕智士爲之扼腕天子遣¶
某經度西事而命之曰有征無戰不殺非辜王者之兵¶
也汝徃欽哉某拜手稽首敢不夙夜于懷至邊之日見¶
諸將帥多務小功不爲大略甚未副天子之意某與大¶
王雖未嘗髙會嚮者同事朝廷於天子則父母也於大¶
王則兄弟也豈有孝於父母而欲害于兄弟哉可不爲¶
<pb:KR4d0025_SBCK_009-8a>¶
大王一二而陳之傳曰名不正則言不順言不順則事¶
不成大王世居西土衣冠語言皆從本國之俗何獨名¶
稱與中朝天子侔擬名豈正而言豈順乎如衆情莫奪¶
亦有漢唐故事單于可汗皆本國極尊之稱具在方𠕋¶
某料大王必以契丹爲比故自謂可行且契丹自石晉¶
朝有援立之功時巳稱帝今大王世受天子建國封王¶
之恩如諸蕃中有叛朝廷者大王當爲覇主率諸侯以¶
伐之則世世有功王王不絕乃欲擬契丹之稱䆒其體¶
𫝑昭然不同徒使瘡痍萬民拒朝廷之禮傷天地之仁¶
易曰天地之大德曰生聖人之大寳曰位何以守位曰¶
仁是以天地養萬物故其道不窮聖人養萬民故其位¶
不傾又傳曰國家以仁𫉬之以仁守之者百世昔在唐¶
<pb:KR4d0025_SBCK_009-8b>¶
末天下恟恟群雄咆哮日㝷干戈血我生靈腥我天地¶
滅我禮樂絕我稼穡皇天震怒罰其不仁五代王侯覆¶
亡相續老氏曰樂殺人者不可如志於天下誠不誣矣¶
後唐顯宗祈于上天曰願早生聖人以救天下是年我¶
太祖皇帝應祈而生及歷試諸難中外忻戴不血一刃¶
受禪于周廣南江南荆湖西川有九江萬里之阻一舉¶
而下豈非應天順人之至乎由是罷諸侯之兵革五代¶
之暴垂八十年天下無禍亂之憂太宗皇帝聖文神武¶
表正萬&KR0022;吳越納疆井晉就縛真宗皇帝奉天體道清¶
淨無爲與契丹通好受先大王貢禮自兹四海熈然同¶
春今皇帝坐朝至晏從諫如流有忤雷霆雖死必赦故¶
四海之心望如父母此所謂以仁𫉬之以仁守之百世¶
<pb:KR4d0025_SBCK_009-9a>¶
之朝也某料大王建議之初人有離間妄言邊城無備¶
士心不齊長驅而來所嚮必下今以強人猛馬奔衝漢¶
地二年于兹漢之兵民固有血戰而死者無一城一將¶
願歸大王者此可見聖宋仁及天下&KR0022;本不摇之驗也¶
與夫間者之&KR0003;無乃異乎今天下久平人人泰然不習¶
戰𨷖不熟紀律劉平之徒忠敢而進不顧衆寡自取其¶
困餘則或勝或&KR0018;殺傷俱多大王國人必以𫉬劉平爲¶
賀昔鄭人侵蔡𫉬司馬公子爕鄭人皆喜惟子産曰小¶
國無文治而有武功禍莫大焉而後鄭國之禍皆如子¶
産之言今邊上訓練漸精恩威以立有功必賞敗事必¶
誅將帥而下大知紀律莫不各思&KR0108;力効命爭議進兵¶
如其不然何時可了今招討司統兵四十萬約五路入¶
<pb:KR4d0025_SBCK_009-9b>¶
界著其律曰生降者賞殺降者斬𫉬精強者賞害老㓜¶
婦女者斬遇堅必戰遇險必奪可取則取可城則城縱¶
未能入賀蘭之居彼之兵民降者死者所失多矣是大¶
王自禍其民官軍之𫝑不𫉬而巳也某又念皇帝有征¶
無戰不殺非辜之訓夙夜于懐雖師帥之行君命有所¶
不受柰何鋒刃之交相傷必衆且蕃兵戰死非有罪也¶
忠於大王耳漢兵戰死非有罪也忠於天子耳使忠孝¶
之人肝腦塗地積累怨魄爲妖爲灾大王其可忽諸朝¶
廷以王者無外有生之民皆爲赤子何蕃漢之限哉何¶
勝&KR0018;之言哉某與招討太尉夏公經略宻學韓公嘗議¶
其事莫若通問於大王計而决之重人命也其美利甚¶
衆大王如能以愛民爲意禮下朝廷復其王爵承先大¶
<pb:KR4d0025_SBCK_009-10a>¶
王之志天下孰不稱其賢哉一也如衆多之情三讓不¶
𫉬前所謂漢唐故事如單于可汗之稱尚有可稽於本¶
國語言爲便復不失其尊大二也但臣貢上國存中外¶
之體不召天下之怨不速天下之兵使蕃漢邊人復見¶
康樂無死傷相枕哭泣相聞之醜三也又大王之國府¶
用或闕朝廷毎歳必有物帛之厚賜爲大王𦔳四也又¶
從來入貢使人止稱蕃吏之職以避中朝之尊按漢諸¶
侯王相皆出真拜又吳越王錢氏有承制補官故事功¶
髙者受朝廷之命亦足隆大王之體五也昨有邊臣上¶
言乞招致蕃部首領某亦巳請罷大王吿諭諸蕃首領¶
不須去父母之&KR0022;但囘意中朝則太平之樂遐邇同之¶
六也國家以四海之廣豈無遺才有在大王之國者朝¶
<pb:KR4d0025_SBCK_009-10b>¶
廷不戮其家安全如故宜善事主以報國士之知惟同¶
心嚮順自不失其富貴而宗族之人必更優恤七也又¶
馬牛駞羊之産金銀繒帛之貨有無交易各得其所八¶
也大王從之則上下同其美利生民之患幾乎息矣不¶
從則上下失其美利生民之患何時而息哉某今日之¶
言非獨利於大王蓋以奉君親之訓救生民之患合天¶
地之仁而巳乎惟大王擇焉不宣某再拜¶
　　　　荅安撫王内翰書¶
某諮目上安撫内翰學士某處事踈略忤朝廷意旣去¶
職任而尚懐國家之憂如卞生獻璧不知其止足雖可¶
刖而壁猶自貴柰何有昬眩之疾舉止少力不堪王事¶
豈當預聞賢大夫之末議閤下此行采西北士庻之言¶
<pb:KR4d0025_SBCK_009-11a>¶
欲下情之無壅又詢及猥陋某敢不罄其所見誠無取¶
焉昨者西戎僣中朝之號四海憤怒雖困天下義當討¶
伐今貴稱兀卒以避中朝取漢唐故事如單于可汗之¶
𩔖此理頗順其餘須索尚有議論與奪或失此機㑹卒¶
無休兵之期如更有沮敗則用何道却行招納國威愈¶
屈爲禍轉深儻朝廷欲雪邊將之耻必加討伐苟得良¶
帥如漢之段紀明唐之李靖誠可行焉其下如今朝曹¶
瑋之材尚堪委以大事不然則重爲國家羞昔秦漢威¶
加四夷限長城勒燕山困弊中國終成大悔至如西晉¶
之衰羣胡亂華五代以來屢有侵侮累朝欲刷太耻終¶
無成功真宗皇帝取漢文之䇿結和通使休寜北陲爲¶
天下景福四十年矣今按史記律書有漢文之議言髙¶
<pb:KR4d0025_SBCK_009-11b>¶
㫖逺可謂明主矣致天下和樂通于律吕故馬遷著于¶
八書有㫖哉其備邊之議雖復納好固不可懈也陜西¶
㳂邊二千里州軍城寨以兵𫝑分守皆不得巳賊毎全¶
軍而來此則以寡擊衆必將發竒謀出死力然後可禦¶
也不必大決勝&KR0018;但觀釁而攻使來不厚𫉬去不全勝¶
縱邊患未息而無長驅之害亦足爲禦邊之策柰何將¶
佐之中少精方略或因門地巧於結託以取虗名或出¶
軍班昧於韜鈐以致敗事須鑒覆轍速於更張宜於㳂¶
邊及諸處使臣軍貟中搜訪智勇之人如資地至淺勲¶
勞未著即使權領職任令手下各有兵甲俟其有立即¶
時進擢庻可用之才早補將帥之乏如&KR0211;箭手殿侍姚¶
貴劉廷光軰可觀其効又涇原地平少險竒兵難用傷¶
<pb:KR4d0025_SBCK_009-12a>¶
殘之後人心憂怯將來賊之入㓂恐多由此路須益兵¶
五萬大爲之防不然或有所不支乘虗而進關中一擾¶
衆必大潰天下有危事矣惟閤下以衆&KR0003;叅取爲國家¶
圗之不宣某再拜¶
　　　　上吕相公書¶
某啓仲秋漸涼伏惟相公台候萬福某奉命此行至重¶
至憂初欲道中上記以未到邊隅無可述者或有屑屑¶
之見奏牘具焉&KR0004;至長安見九江太尉首傳台旨頗言¶
開釋㝷來鄜延路廵按北視金明之役止數日復還延¶
安極邊之情指掌可見金明一邑舊寨三十六人馬數¶
萬一旦蕩去後來招安到蕃部三百來戶不足爲用又¶
塞門寨圍逼十旬諸將逗留無敢救者軍民數千一時¶
<pb:KR4d0025_SBCK_009-12b>¶
覆没及廢承平南安長寜白草四寨棄爲虜境延安之¶
北東西僅四百里藩籬殆盡近修金明聊支一路將修¶
寛州以禦東北非多屯軍馬亦不能守必須建軍其利¶
害具於奏中(所奏劄子方永興軍繫/署今有圗子先具呈上)今延安兵馬二萬¶
六千患訓練未精將帥無謀問以數路賊來𫝑何策以¶
待皆不知所爲但言出兵而巳此不可不爲憂也或得¶
其人精練士卒山川險惡據以待㓂俟有斬𫉬乗勝深¶
入賊𫝑一破鳥散窮沙復舊漢疆宜有日矣如未克勝¶
賊𫝑不衰縱入討除豈肯逃散或天有風雨之變人在¶
山川之險糧盡路窮進退有患此宜愼重之秋也自延¶
州至金明四十里一河屈曲渉者十三度此言山川之¶
惡也或遇風雨不敵自困某今與延安當職議定約束¶
<pb:KR4d0025_SBCK_009-13a>¶
急於訓練俟其精強可禦可伐亦令録奏乞朝廷特賜¶
威命則邊鄙可定廟堂無憂别路兵馬少處臨時制置¶
不必倣此又張龍圗吏道精強但親年八十寓於他郡¶
復言不練兵律延安重鎭數郡仰頼&KR0002;不主戎政所失¶
則大叚待制西人所望明鎬亦細知邊事惟相府裁之¶
某惶恐再拜¶
　　　　又¶
十一月四日具位某謹東望再拜上書于昭文僕射相¶
公閤下竊以文武之道一而文武之用異然則經天下¶
定禍亂同歸于治者也傳曰天下安注意相天下危注¶
意將斯則將相之設文武之殊久矣後世多故中外不恬¶
二道相髙二權相軋至有大將軍而居三司之上蓋時¶
<pb:KR4d0025_SBCK_009-13b>¶
不得巳也五代衰亂專上武力諸侯握兵外重内輕血¶
肉生靈王室如綴此武之弊也皇朝罷節侯署文吏以¶
大救其弊立太平之基旣而四夷咸賔忘戰日久内外¶
武帥無復以方略爲言惟文法錢榖之吏馳騁于郡國¶
以尅民進身爲事業不復有四方之志一旦戎狄叛常¶
爰及征討朝廷渴用將帥大患乏人此文之弊也前則¶
劉平䧟没范資政去官次則韓𤦺與某貳于元帥不能¶
成績以罪失職復以夏陳分處二道期于平定近以師¶
老罷去而更張之三委文帥一無武功得不爲和門之¶
笑且議耶今歸之四路復皆用儒彼謂相輔大臣朋&KR0324;¶
文吏他日四路之中一不任事則豈止於笑當尤而怒¶
之用儒無功𫝑必移于武帥彼或專而失謀又敗國事¶
<pb:KR4d0025_SBCK_009-14a>¶
況急而用之必驕且怨重權厚賞不足猒其心外㓂未¶
平而萌内患此前代之可鑒故裴度淮西之行不落韓¶
洪都統蓋爲此也某不避近名之嫌有表陳讓願相公¶
與兩府大臣因而圗之如鄜延環慶二帥一路以文一¶
路以武涇原秦鳳二帥亦如之使諸將帥髙者得色下¶
者增氣如寡䇿略則擇俊乂爲之叅佐仍使鄜延環慶¶
二路如舊通其軍政涇原秦鳯亦如舊制則謀可相濟¶
兵可相援矣(今王仲寳是環慶部署兼管鄜延兵馬許/懐德是鄜延部署兼管環慶兵馬涇原秦)¶
(鳯副都部署於今亦然惟新命都部署則未有處分/固不煩更改詔勑惟續降宣旨以兼之乃舊制也)旣¶
文武叅用二路兼資均其事任同其休慼足以息今日¶
之謗議平他時之驕怨使文武之道恊和爲一何憂乎¶
邊患矣某復慮朝廷以逐路部署爲經略招討之貳謂¶
<pb:KR4d0025_SBCK_009-14b>¶
之叅用則此使權雜伍于下不足爲重僅之虗設或以¶
文換武謂之叅用則前日換者人皆以儒視之或以新¶
帥難動則某願避此路以待武帥請主外計仍領安撫¶
舊名亦足救生民之困弊復可按邊陲之利病咸得聞¶
于朝廷不爲輕矣區區之意附記注梁學士逹于台聽¶
愁道涂雨雪之阻故復拜此不任懇切憂惶之至不宣¶
某再拜¶
　　　　又¶
六月日具位范某謹齋沐上書于昭文僕射相公某近¶
者伏奉制命就除邠州觀察使祗膺睿渥且榮且憂三¶
上讓章未𫉬俞旨竊念某幼孤且賤始求五斗禄爲飬¶
親計怔忪進退懼不可得今朝廷以方靣之重受兹寵¶
<pb:KR4d0025_SBCK_009-15a>¶
異爲某之福可謂大矣豈敢忽千鍾之重哉蓋聞福者¶
禍之所伏故循墻而走思以避之何則居諸將諸軍之¶
上責人死效而自以無功受國重賞於巳安乎其他利¶
害具在封奏復有大懼不敢聞于天聽而敢陳之於相¶
府今西北聳動在北爲大雖遣使脩好或可暫弭柰何¶
積年之謀一朝而發以數十萬之賄便能充無猒之心¶
息舉國之衆乎必先困我而終於用兵萬一某軰移帥¶
朔方居大使節度之下見利而舉則加以擅興之誅持¶
重而謀則誣以逗留之咎堅城深池之内自擁其精甲¶
救危赴難之際而授以羸兵利害不得言進退不得專¶
大敵在前重兵在後當此之時儒臣文吏何以措手足¶
於其間哉劉平之勇猶不克濟此相公之所鑒也是則¶
<pb:KR4d0025_SBCK_009-15b>¶
繫國家之安危生民之性命某豈可不自量力而輙當¶
之逺慮近憂先聖之明訓何敢苟寵禄之福忘喪敗之¶
禍耶某謂朝廷用儒之要莫&KR0002;異其品流隆其委注衆¶
皆望風稟畏以濟邊事比夫改爲武帥與之叅用功相¶
萬也某謂相公弼諧於内在天下安危之事不得而讓¶
也某軰奔走於外經畫百事亦不得而讓也某今日避¶
此命者豈偷安之人哉誠有所存爾爲國家先重其身¶
而安其心頼相公坐籌於内某軰竭力於外内外協一¶
奉安宗廟社稷以報君親以庇生靈豈小節之謂乎恭¶
惟相公與二府大臣同憂天下之時必能恕狂者之多¶
言采愚者之一得某胷中甚白無愧於日月無隱於廊¶
廟惟相公神明其照某豈得而昧之干冐台嚴卑情無¶
<pb:KR4d0025_SBCK_009-16a>¶
任危切之至不宣某惶恐再拜¶
　　　　上樞密尚書書¶
某啓云云伏惟樞密尚書台候起居萬福某奔走道塗¶
疲困巳甚加應答文移中夕不𥧌無暇撰脩謝啓伏増¶
惶懼某久在江外職業無可惟望廢退以遂麋鹿之趣¶
而朝廷過聽越次&KR0009;任拳拳&KR0018;荷不能無憂今至延安¶
北入金明視城壘之役且欲深見邊事戎馬之後原野¶
蕭條金明北百里之間元有塞門栲栳二寨并李士彬¶
下蕃部寨三十六所悉巳蕩去盡没蕃境人不敢詣又¶
此間隨川取路夾以峻山暑雨之期湍走大石秋冬之¶
流屈曲如繞一舎之程渡涉十數山川之惡諸處鮮並¶
兵馬出入所宜愼重又將帥無謀不務訓練坐困糧道¶
<pb:KR4d0025_SBCK_009-16b>¶
惟請益兵兵聚城中無舎可泊人馬暴露時苦寒凛庫¶
緡空虗不議營搆守禦之術寂寥無聞張龍圗言累陳¶
乞只願領郡求免軍馬之務諸將何禀焉某巳有奏章¶
乞别選人段待制西人所望無出右者明鎬亦知邊事¶
頗見疚心如僉議未諧即某不敢避儒生之𥮅豈能决¶
成但一方之憂未有當者此夙夜切切不得巳也秋霖¶
弗止禾穗未收斯民之心在憂如割近分擘延安兵馬¶
作六將教習由鄜州之始其於利害奏牘具焉某𡖉翼¶
門下雖竭心力常懼貽知巳之羞此所以罄其短拙而¶
不知朝廷可否之意惟待罪而巳尚逺台座云云¶
　　　　與省主葉内翰書¶
某頓首竊惟皇上念天下之計至大至重思得良大夫¶
<pb:KR4d0025_SBCK_009-17a>¶
主之故窹𥧌閤下之賢復有此拜而人莫得間之憂國¶
者可不相慶然天下之計其難久矣自李唐中㣲天下¶
多事諸節度各聚州兵據征賦以自支故有尾大不掉¶
之釁起矣此非唐之本謀但四方縱橫撲滅不暇故因¶
其有功而分裂之蓋不得巳也皇朝開造天下特革其¶
弊重兵聚于京師至于諸節度之兵亦皆贍于度支誠¶
長世之䇿也然祖宗之初約天下之入以周其用則倍¶
有餘矣而八九十年間朝廷全盛用度日滋增兵頗廣¶
吏貟加冗府庫之灾土木之蠧夷狄之貪水旱之患又¶
先王食貨之政覇王之略變通之術不得行於君子而¶
常柅於群吏則天下之計宜其難矣某岀於孤平感遇¶
非淺亦嘗靣陳君天下之計而應和者寡故不得行及¶
<pb:KR4d0025_SBCK_009-17b>¶
其居外固當不復爲言今閤下再領大計必欲盡心爲¶
國家逺圖是君子可行之時非羣吏之可柅也某欲筆¶
削于左右請公自行之則慮搢紳多言謂閤下力革前¶
數君子之爲以結上意又欲言于朝廷俟當閤下主議¶
之亦懼𫉬晚節躁言之謗以故遲遲而莫能發但媿致¶
身有餘報國無狀爾願閤下熟念天下長久之計考前¶
賢至當之論則必變而通之非俟某之云云也殘暑惟¶
自重爲禱不宣某上¶
　　　　又¶
某啓近辱真誨荅以報之自信之心弗改于舊此金石¶
其誠對明神而無愧天下識者所以重道卿之髙正爲¶
此矣然國之安危存亡繫于其人正人安則王室隆正¶
<pb:KR4d0025_SBCK_009-18a>¶
人危則天下憂故君子安其身而後動易其心而後語¶
所以身安而國家可保豈特厚于巳耶漢李膺之徒黒¶
白太明而禁錮戮辱雖一身潔清千古不昧柰何邪正¶
相激速天下之禍漢室亦從而亡之僕以爲與國同憂¶
之人宜弗爲也如與國存亡則有視死於鴻毛者豈特¶
輕其巳耶今上睿聖至仁惟股肱協德則堯舜同功天¶
下爲壽前者數君子感遇激發而髙議直指不恤怨謗¶
及羣毁交作一一斥去雖自信於心未足爲耻使太上¶
用忠之意謂吾道無可信者此不爲重乎道卿能不鑒¶
此宜其與國同憂無專尚名節而忘&KR0022;家之大則天下¶
幸甚幸甚不宣某頓首¶
　　　　上吕相公并呈中丞諮目(知蘇州時)¶
<pb:KR4d0025_SBCK_009-18b>¶
某諮目再拜上僕射相公伏蒙囬賜鈞翰又訪以䟽導¶
積水之事何巖廊之上而意及畎畆是伊尹耻一物不¶
𫉬之心也天下幸甚某連蹇之人常欲省事及觀民患¶
不&KR0216;自安去年姑蘇之水踰秋不退計司議之於上窮¶
俗語之於下某爲民之長豈敢曲沮焉然初未甚曉惑¶
於羣&KR0003;及按而視之䆒而思之則了然可照今得一二¶
以陳焉願垂鈞造審而勿倦則浮議自破斯民之福也¶
姑蘇四郊略平窊而爲湖者十之二三西南之澤尤大¶
謂之太湖納數郡之水湖東一𣲖濬入于河謂之松江¶
積雨之時湖溢而江壅横没諸邑雖北壓楊子江而東¶
抵巨浸河渠至多堙塞巳久莫能分其𫝑矣惟松江退¶
落漫流始下或一歳大水久而未耗来年暑雨復爲沴¶
<pb:KR4d0025_SBCK_009-19a>¶
焉人必荐饑可不經畫今䟽導者不惟使東南入于松¶
江又使西北入干楊子之與海也其利在此夫水之爲¶
物蓄而停之何爲而不害决而流之何爲而不利或曰¶
江水已髙不納此流某謂不然江海所以爲百谷王者¶
以其善下之豈獨不下於此邪江流或髙則必滔滔旁¶
來豈復姑蘇之有乎矧今開畎之處下流不息亦明驗¶
矣或曰日有潮來水安得下某謂不然大江長淮無不¶
潮也來之時刻少而退之時刻多故大江長淮會天下¶
之水畢能歸于海也或曰沙因潮至數年復塞豈人力¶
之可支某謂不然新導之河必設諸閘常時扄之禦其¶
來潮沙不能塞也每春理其閘外工減數倍矣旱歳亦¶
扄之駐水漑田可救熯涸之灾潦歳則啓之䟽積水之¶
<pb:KR4d0025_SBCK_009-19b>¶
患或謂開畎之役重勞民力某謂不然東南之田所植¶
惟稻大水一至秋無他望災沴之後必有疾疫乗其羸¶
十不救一謂之天灾實由飢耳如能使民以時導逹溝¶
瀆保其稼穡俾百姓不飢而死曷爲其勞哉民勤而生¶
不亦愈於惰而死者乎或謂力役之際大費軍食某謂¶
不然姑蘇歳納苗米三十四萬斛官私之糴又不下數¶
百萬斛去秋蠲放者三十萬官私之糴無復有焉如豐¶
穰之歳春役萬人人食三升一月而罷用米九千石耳¶
荒歉之歳日以五升召民爲役因而賑濟一月而罷用¶
米萬五千石耳量此之出較彼之入孰爲費軍食哉或¶
謂陂澤之田動成𣺌瀰導川而無益也某謂不然吳中¶
之田非水不殖減之使淺則可播種非必决而涸之然¶
<pb:KR4d0025_SBCK_009-20a>¶
患或謂開畎之役重勞民力某謂不然東南之田所植¶
惟稻大水一至秋無他望災沴之後必有疾疫乗其羸¶
十不救一謂之天灾實由飢耳如能使民以時導逹溝¶
瀆保其稼穡俾百姓不飢而死曷爲其勞哉民勤而生¶
不亦愈於惰而死者乎或謂力役之際大費軍食某謂¶
不然姑蘇歳納苗米三十四萬斛官私之糴又不下數¶
百萬斛去秋蠲放者三十萬官私之糴無復有焉如豐¶
穰之歳春役萬人人食三升一月而罷用米九千石耳¶
荒歉之歳日以五升召民爲役因而賑濟一月而罷用¶
米萬五千石耳量此之出較彼之入孰爲費軍食哉或¶
謂陂澤之田動成𣺌瀰導川而無益也某謂不然吳中¶
之田非水不殖減之使淺則可播種非必决而涸之然¶
<pb:KR4d0025_SBCK_009-20b>¶
患或謂開畎之役重勞民力某謂不然東南之田所植¶
惟稻大水一至秋無他望災沴之後必有疾疫乗其羸¶
十不救一謂之天灾實由飢耳如能使民以時導逹溝¶
瀆保其稼穡俾百姓不飢而死曷爲其勞哉民勤而生¶
不亦愈於惰而死者乎或謂力役之際大費軍食某謂¶
不然姑蘇歳納苗米三十四萬斛官私之糴又不下數¶
百萬斛去秋蠲放者三十萬官私之糴無復有焉如豐¶
穰之歳春役萬人人食三升一月而罷用米九千石耳¶
荒歉之歳日以五升召民爲役因而賑濟一月而罷用¶
米萬五千石耳量此之出較彼之入孰爲費軍食哉或¶
謂陂澤之田動成𣺌瀰導川而無益也某謂不然吳中¶
之田非水不殖減之使淺則可播種非必决而涸之然¶
<pb:KR4d0025_SBCK_009-21a>¶
後爲功也昨開五河&KR0165;去積水今歳平和秋望七八積¶
而未去者猶有二三未能播殖復請增理數道以分其¶
流使不停壅縱遇大水其去必速而無來歳之患矣又¶
松江一曲號曰盤龍港父老傳云出水尤利如緫數道¶
而開之灾必大減蘇秀間有秋之半利巳大矣畎澮之¶
事職在郡縣不時開導刺史縣令之職也然今之世有¶
所興作横議先至非朝廷主之則無功而有毁守土之¶
人恐無建事之意矣蘇常湖秀膏&KR0254;千里國之倉&KR0067;也¶
浙漕之任及數郡之守宜擇精心盡力之吏不可以㝷¶
常資格而授恐功利不至重爲朝廷之憂且失東南之¶
利也某巳具此聞于相府仰惟中丞有憂天下之心爲¶
亦留意於此焉干冐威重卑情不任惶懼之至¶
<pb:KR4d0025_SBCK_009-21b>¶
¶
范文正公集卷第九¶
<pb:KR4d0025_SBCK_009-22a>¶
