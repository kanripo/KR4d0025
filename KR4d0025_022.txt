# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:33.159446
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0487-022范文正公集別集-卷第一.
<pb:KR4d0025_SBCK_022-1a>¶
范文正公别集第一¶
　　　　　　　　　　　　　　後學時兆文校正¶
　　　　　　　　　　　　　　後學黃姬水校正¶
　　　　　　　　　　　　　　後學李鳯翔校正¶
　　　　　　　　　　　　　　十五世孫啓乂同校¶
　　　　　　　　　　　　　　十六世孫惟元同校¶
　　　古詩¶
　　　　寄石學士¶
家有清白志所寳甑中塵休去無生涯老來猶苦辛一¶
麾了婚嫁萬事蠹精神與君嘗大言定作青山隣蹭蹬¶
未携手得無羞故人¶
<pb:KR4d0025_SBCK_022-1b>¶
　　　　江樓寄希元上人¶
淸言一以遥黙黙江樓上安得如白雲無心兩相忘¶
　　　　酬和黃太博¶
古籍東南美蔚蔚幙中議懿行希聖賢高文粲㳺賜伊¶
余髪巳秃偶繼立朝士何以宣王政甘爲時所棄酌以¶
廣州泉不易伯夷志直哉心如絃安慮道邊斃竊嘗力¶
於古秉筆庶幾至孰爲未聞逹聊以道幽祕夫君鏘以¶
名尤爲世之器贈我百餘言升堂出而示土木朽且陋¶
黼黻謬增賁母塩煩刻畫返朴吾所愧華勛愛士心蓬¶
壺延才地何人薦於子當彼得言位吐以胸中竒落落金¶
玉繼九虗髙可㳺凌厲垂天翅吾將退而隱尚得榮其視¶
　　　　滕子京以眞籙相示因以贈之¶
<pb:KR4d0025_SBCK_022-2a>¶
泰山采芝人吏隱清淮濵金函祕寳籙奉之如高眞謂¶
子有仙志興言一相示叩頭鳴天鼓玉書粲然異白雲¶
引輕素朱絲聞靈篇題云天寳歳傳於任鳯仙兵火換¶
九州于兹三百年非有靈物持此書安得全緑字起龍¶
蛇丹文掛星斗六甲當奉行百神廼奔走宻宻天上語¶
忽忽人間有與君置青山解冠松桂間服此上清籙上¶
清庻可攀無爲塵土中草草凋朱顔¶
　　　　送徐登山人¶
重君愛詩書孜孜不知老白髪未理生惟談聖人道愛¶
君妙山水所得是神氣尺素冩林巒邈有千里意今日¶
江南行孤雲無繫程直指九華峰去掃先君塋却來華¶
陽川與我溪上盟行歌紫芝秀坐嘯清風生練眞變金¶
<pb:KR4d0025_SBCK_022-2b>¶
骨飄飄朝玉京結成物外㳺忘此天下情¶
　　　　匣劒¶
靈劒經年匣決雲誰爲高報人如有道何認問吹毛¶
　　　　南園¶
南園萬樹花極目春芳麗林下老成人相招植松桂¶
　　　　行歌¶
行歌春滿路坐歌春滿園花前人自樂桃李豈須言¶
　　　　明月¶
明月照前墀朱絃奏流水清風如未囘敢望無雲起¶
　　　　南樓¶
南樓百尺餘清夜㣲埃歇天會詩人情遺此高高月¶
　　　　送陳瓌秀才遊金陵¶
<pb:KR4d0025_SBCK_022-3a>¶
君有江南行爲君歌以喜龍盤山萬曲練靜江千里江¶
山不可空台星照吳中(相國隴西公/時鎮金陵)古來主謝地今有¶
周召風而間楊(誥)與鄭(戬)萬丈光相映煌煌聚宰府金¶
陵一何盛此去知巳賢雅客情無邊白雲起江樹明月¶
逐江舡雲月共徘徊優哉如逰仙歸來笑春風白日登¶
青天¶
　　　　過方處士舊隱¶
某景祐𥘉典桐廬郡有七里瀬子陵之釣臺在而乃以¶
從事章岷徃搆堂而祠之召㑹稽僧悅躬圗其像於堂¶
洎移守姑蘇道出其下登臨徘徊見東嶽絶碧白雲徐¶
生云方干處士之舊隱遂訪焉其家子孫尚多儒服有¶
楷者新䇿名而歸因留一十八言又圖處士像於嚴堂¶
<pb:KR4d0025_SBCK_022-3b>¶
之東壁楷請刋詩于其左(詩見/前集)¶
　　　　送歐伯起¶
天與神交忽解携一溪風月更同誰自慙蕭洒如猿鶴¶
却向周郎怨别離¶
　　　　九日¶
欲賦前賢九日詩茱茰相鬪一枝枝可憐宋玉情無限¶
爭似陶濳醉不知緑鬢愛隨風景變黃華能與歳寒期¶
登髙逈處狂多少笑殺襄陽拍手兒¶
　　　　送虎丘長老¶
暫向天台叅衆眞虎丘風月遠隨身瓊臺肯便長棲去¶
無限人間未度人¶
　　　　寄潤州龐籍¶
<pb:KR4d0025_SBCK_022-4a>¶
北固高樓海氣寒史君應此凭欄干春山雨後青無限¶
借與淮南洗眼看¶
　　　　送湛公歸四明講席¶
滿靣南風指四明山長水曲不勝情自言此去雲林下¶
惟講華嚴報太平¶
　　　　和龐醇之見寄¶
北樓千尺午猶寒冉冉飛塵不可干横望滄𬈑了無際¶
貴人休向畫圖看¶
　　　　依韻和胡使君書事¶
都督再臨横海鎭集仙遥輟内朝班清風又振東南美¶
好夢多親咫尺顔坐嘯樓臺凌皓月行春鼓吹入青山¶
太平天子尊耆舊八十王祥未賜閑¶
<pb:KR4d0025_SBCK_022-4b>¶
　　　　贈吳秀才¶
萬戸侯家幾葉孫弟兄紅斾獨烏巾携琴又入廬山去¶
誰信朱門有逸人¶
　　　　依韻和龐殿院見寄¶
二十年前巳定交而今鵬鷃各逍遥但能賈傅親前席¶
何必蕭生意本朝直節羡君如指佞孤根憐我異凌霄¶
(凌霄花名/生且有托)莫將富貴移平昔彼此清心髪半凋¶
　　　　依韻和魏介之同逰玉仙壇¶
雲壇共上百神清碧塢紅霞相照明幽草欲迷丹井處¶
亂峯依舊白雲生亭亭翠纛高杉矗險險狂雷落石轟¶
待得九霄鸞鶴馭玉書應改地仙名(本傳云玉作/遼地仙也)¶
　　　　依韻和介之未開菊¶
<pb:KR4d0025_SBCK_022-5a>¶
本非桃李色佳節敢先開席上無言晚霜前幸未摧芳¶
心應有待眞賞直須催願上金樽壽何傷蝶不來¶
　　　　依韻酬池州錢綺翁¶
天涯彼此勿冲冲内樂何須位更崇白髪監州身各徤¶
青山遶郭景多同日高窓外眠方起月到樽前宴未終¶
况在江南佳麗地重陽猶見牡丹紅(鄱陽牡丹有/四時開者)¶
　　　　寄題溪口廣慈院¶
越中山水絶纎塵溪口風光歩歩新若得㑹稽藏拙去¶
白雲深處亦行春¶
范文正公别集卷第一¶
<pb:KR4d0025_SBCK_022-5b>¶
