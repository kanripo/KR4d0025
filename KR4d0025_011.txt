# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 11


　　　唐狄梁公碑¶
天地閉孰將闢焉日月蝕孰將廓焉大廈仆孰将起焉¶
神器墜孰将舉焉巖巖乎克當其任者惟梁公之偉歟¶
公諱仁傑字懐英太原人也祖宗髙烈本傳在矣公為
<pb:KR4d0025_WYG_011-1b>
子極於孝為臣極于忠忠孝之外掲如日月者敢歌於¶
廟中公嘗赴幷州掾過太行山反瞻河陽見白雲孤飛¶
曰吾親在其下久而不能去左右為之感動詩有陟岵¶
陟屺傷君子于役弗忘其親之深于嗟乎孝之至也忠¶
之所由生乎公嘗以同府掾當使絶域其母老疾公謂¶
之曰奈何重太夫人萬里之憂詣長史府請代行時長¶
史司馬方睚眦不協感公之義歡如平生于嗟乎與人<md:KR4d0025_SBCK_011-1b>¶交而先其憂况君臣之際乎公為大理寺丞決諸道滯
<pb:KR4d0025_WYG_011-2a>
獄萬七千人天下服其平武衛將軍權善才坐伐昭陵¶
柏髙宗命戮之公抗奏不却上怒曰彼致我不孝左右¶
䇿公令出公前曰陛下以一樹而殺一將軍張釋之所¶
謂假有盜長陵一坏土則將何法以加之臣豈敢奉詔¶
諂陛下於不道帝意解善才得恕死于嗟乎執法之官¶
患在少恩公獨愛君以仁何所存之逺乎髙宗幸汾陽¶
宫道出妒女祠下彼俗謂盛服過者必有風雷之災幷¶
州發數萬人别開御道公為知頓使曰天子之行風伯
<pb:KR4d0025_WYG_011-2b>
清塵雨師灑道彼何害哉遽命罷其役又公為江南廵¶
檢使奏毁淫祠千七百所所存惟夏禹太伯季子伍員¶
四廟曰安使無功血食以亂明哲之祠乎于嗟乎神猶<md:KR4d0025_SBCK_011-2a>¶正之而况於人乎公為寧州刺史能撫戎夏郡人紀之¶
碑及遷豫州㑹越王亂後縁坐七百人籍没者五千口¶
有使促行刑公緩之密表以聞曰臣言似理逆人不言¶
則辜陛下好生之意表成復毁意不能定彼咸非本心¶
唯陛下矜焉勅貸之流於九原郡道出寧州舊治父老
<pb:KR4d0025_WYG_011-3a>
迎而勞之曰我狄使君活汝輩耶相攜哭于碑下齋三¶
日而去于嗟乎古謂民之父母如公則過焉斯人也死¶
而生之豈父母之能乎時宰相張光輔率師平越王之¶
亂将士貪暴公拒之不應光輔怒曰州将忽元帥耶對¶
曰公以三十萬衆除一亂臣彼脅從輩聞王師來乗城¶
而降者萬計公縱暴兵殺降以為功使無辜之人肝腦¶
塗地如得尚方斬馬劍加於君頸雖死無恨光輔不能<md:KR4d0025_SBCK_011-2b>¶屈奏公不遜左遷復州刺史于嗟乎孟軻有言威武不
<pb:KR4d0025_WYG_011-3b>
能挫是為大丈夫其公之謂乎為地官侍郎同鳳閣鸞¶
臺平章事為來俊臣誣搆下獄公曰大周革命萬物惟¶
新唐朝舊臣甘從誅戮因家臣告變得免死貶彭澤令¶
獄吏嘗抑公誣引楊執柔公曰天乎吾何能為以首觸¶
柱流血被靣彼懼而謝焉于嗟乎陷穽之中不義不為¶
况廟堂之上乎契丹陷冀州起公為魏州刺史以禦焉¶
時河朔震動咸驅民保郛郭公至下令曰百姓復爾業¶
寇来吾自當之狄聞風而退魏人為之立碑未幾入相
<pb:KR4d0025_WYG_011-4a>
請罷戍疏勒等四鎮以肥中國又請罷安東以息江南¶
之饋輸識者韙之突厥再寇趙定間出公為河北道元¶
帥狄退就命公為安撫大使前為突厥所脅從者咸
逃<md:KR4d0025_SBCK_011-3a>¶散山谷公請曲赦河北諸州以安反側朝廷從之于
嗟¶乎四方之事知無不為豈虛尚清談而巳乎公在相
日¶中宗幽房陵則天欲立武三思為儲嗣一日問羣臣
可¶否衆皆稱賀公退而不荅則天曰無乃有異議乎對
曰¶有之一昨陛下命三思募武士嵗時之間數百人及
<pb:KR4d0025_WYG_011-4b>
命¶廬陵王代之數日之間應者十倍臣知人心未厭唐
徳¶則天怒令䇿出又一日則天謂公曰我夢雙陸不勝
者¶何對曰雙陸不勝宫中無子也復命䇿出人一日則
天¶有疾公入問閣中則天曰我夢鸚鵡雙翅折者何對
曰¶武者陛下之姓相王廬陵王則陛下之羽翼也是可
折¶乎時三思在側怒發赤色則天以公屢言不奪一旦
感¶悟遣中使密召廬陵王矯衣而入人無知者乃召公
坐<md:KR4d0025_SBCK_011-3b>¶于簾外而問曰我欲立三思羣臣無不可者惟俟公
<pb:KR4d0025_WYG_011-5a>
一¶言從之則與卿長保富貴不從則無復得與卿相見
矣¶公從容對曰太子天下之本本一搖而天下動陛下
以¶一心之欲輕天下之動哉太宗百戰取天下授之子孫¶
三思何與焉昔髙宗寢疾令陛下權親軍國陛下奄有¶
神器數十年又將以三思為後如天下何且姑與母孰¶
親子與姪孰近立廬陵王則陛下萬嵗後享唐之血
食¶立三思則宗廟無祔姑之禮臣不敢愛死以奉制陛
下¶其圗焉則天感泣命褰簾使廬陵王拜公曰今日國
<pb:KR4d0025_WYG_011-5b>
老¶與汝天子公哭扵地則天命左右起之拊公背曰豈
朕¶之臣社稷之臣耶巳而奏曰還宫無儀孰為太子復
置¶廬陵王於龍門備禮以迎中外大恱于嗟乎定天下之<md:KR4d0025_SBCK_011-4a>¶業㫁天下之疑其至誠如神雷霆之威不得而變乎則¶
天嘗命公擇人公曰欲何為曰可将相者公曰如求文¶
章則今宰相李嶠蘇味道足矣豈文士齷齪思得竒才¶
以成天下之務乎荆州長史張柬之真宰相才誠老矣¶
一朝用之尚能竭其心乃召拜洛州司馬他日又問
<pb:KR4d0025_WYG_011-6a>
人¶於公對曰臣前言張柬之雖遷洛州猶未用焉改秋
官¶侍郎及召為相果能誅張易之輩返正中宗復則天
為¶皇太后于嗟乎薄文華重才實其知人之深乎公之
勲¶徳不可殫言有論議數十萬言李邕載之别傳論者
謂¶松柏不夭金石不柔受於天焉公為大理丞抗天子
而¶不屈在豫州日拒元帥而不下及居相位而能復廢
主¶以正天下之本豈非剛正之氣出乎誠性見於事業
當<md:KR4d0025_SBCK_011-4b>¶時優游薦紳之中顛而不扶危而不持者亦何以哉
<pb:KR4d0025_WYG_011-6b>
某¶貶守鄱陽移丹徒郡道過彭澤謁公之祠而述焉又
系¶之云商有三仁弗救其滅漢有四皓正於未奪嗚呼
武¶暴如火李寒如灰何心不隨何力可回我公哀傷拯
天¶之亡逆長風而孤騫愬大川以獨航金可革公不可
革¶孰為乎剛地可動公不可動孰為乎方一朝感通羣
陰¶披攘天子既臣而皇天下既周而唐七世發靈萬年
垂¶光噫非天下之至誠其孰能當¶
　　　宋故乾州刺史張公神道碑¶銘
<pb:KR4d0025_WYG_011-7a>
舜天下知其徳也惟歴試諸難禹天下知其功也惟盡¶
力溝洫聖人率天下以勤故能成其務逮夫王道缺漓¶
坐飾話言六代之風亡實而落君子弗觀也我朝用舜<md:KR4d0025_SBCK_011-5a>¶禹之道平成萬邦風化天下於諸使莫敢不勞而有清¶
河張公之最焉天貽厥心則眀則粹拳拳四方老於王¶
盬為舜禹之臣至矣公諱綸字昌言其先因職命氏源¶
流蓋逺孝友之基自仲而大五世食韓並為正卿厥生¶
帝師首造大漢唐失公謹文皇以慟暨安史亂華衣冠
<pb:KR4d0025_WYG_011-7b>
喪緒降及五代不可以禄幽芳密照需于逺郊今為汝¶
陰人也皇考諱震王考諱元皆含仁竦義映於一鄉考¶
諱煦累贈尚書都官郎中太夫人翟氏累封髙平縣太¶
君都官端脩有大識謂時否之傾家可起也與夫人諄¶
諄蚤暮篤子以文公刻景鍛志鏗然有就既而慷慨與¶
人語方畧郡國異之以造秀再送於春官所尚弗合退¶
居于易時太祖既定大業太宗乃輯羣瑞經營天下使<md:KR4d0025_SBCK_011-5b>¶旌交路復署士三班以走命於四方公曰抱闗蹶張昔
<pb:KR4d0025_WYG_011-8a>
賢或為之部以名聞首充其選自兹周旋至於光大其¶
進秩也四命至東頭供奉官閤門袛候歴崇班承制于¶
内殿改禮賓六宅副使遷文思使昭州刺史薦拜西上¶
東上閤門使除乾州刺史其更任也淳化中主𣙜酤于¶
大名之屬邑及王鈞亂蜀方行天討公使于軍中賊平¶
監慶州兵馬西戎方豪我摧其鋒遷益簡路都廵檢使¶
真宗皇帝思清天下之刑命按荆湖諸州獄還乃刺舉¶
畿赤制權右振綱目也俄以邉畧典辰溪郡又平凉鎮
<pb:KR4d0025_WYG_011-8b>
戎二城西陲之機鍵公歴専之南&KR0421;再亂持節安撫辰¶
鼎澧三州溪洞事定朝廷以東南諸路鹽鐵饋運之重¶
命使孔艱及公而諧六年有大績遷領天水郡實提重<md:KR4d0025_SBCK_011-6a>¶兵以壓庶羌蓋西諸侯之長焉及朝廷有均勞之議徙¶
横海軍又徙瀛州髙陽闗兵馬鈐轄重北門也嵗餘請¶
老不獲命復涖清池郡已而露章至于再三今上念功¶
不廢詔以本郡寵之爵命如故時景祐紀號之二載也¶
明年孟春庚寅啟手足于正寝享年七十有五上聞而
<pb:KR4d0025_WYG_011-9a>
悼之舉延世之典命二子進級即以仲月庚申葬扵汝¶
陰縣之懐音鄉從先域也公初娶富春孫氏再娶彭城¶
劉氏生子曰孝竭與夫人皆亡今夫人江夏黄氏出大¶
夫之宗能循法度封本邑君生子曰孝標孝孫皆早世¶
曰紹宗今為侍禁曰紹先為殿直並幼公位登二千石¶
權嘗亞大總管階至光祿爵為郡公考終于鄉邦國人¶
榮之君子謂不充其器初蜀師之役中軍雲侯有終辟<md:KR4d0025_SBCK_011-6b>¶公以行如左右手平定坤維公有力焉時降寇八百人
<pb:KR4d0025_WYG_011-9b>
叛據巖險中軍督公追斬戒無遺類公往視之曰此窮¶
寇也急之生患乃諭其向背寇莫不誠聽束手歸公以¶
見中軍而全活焉詩云正直是與神之聽之而况於人¶
乎公再至益簡屬寇戎之後民求息肩新軍復驕且敢¶
肆暴公曰兵猶火也將不可嚮邇磔數輩麾下其衆乃¶
戢蜀人頼之詩云民亦勞止汔可小休式遏寇虐無俾¶
民憂公之典辰溪也彼&KR0421;人中彭姓一族稱其彊黠溪¶
洞數州署兄弟以為守國家因其請焉後乃驕叛邊鄙
<pb:KR4d0025_WYG_011-10a>
既襲城邑朝廷患之公至築蓬山館理新興柵以要其¶
&KR0421;道且省戍兵條舉十事不及四五而有平凉之行&KR0421;¶
又侵我帝復召公曰僉謂彼可殱焉朕惟弗忍汝往圗<md:KR4d0025_SBCK_011-7a>¶之公再拜稽首曰惡草雖㣲天地不能絶其類先王敺¶
之無猾夏爾帝曰俞惟康厥民居公馳傳以臨謂彼&KR0421;¶
者不威不懲不見利不勸迺以諜夫駭其族曰天家使¶
且至方檄兵四道焚若山林毁若巢穴弗滅弗已&KR0421;乃¶
大懼請命公曰納爾爵秩歸我老孺天子聖且仁吾為
<pb:KR4d0025_WYG_011-10b>
君請&KR0421;如其教乃疾置以聞詔原之後其命數貢賜如¶
平日生齒之還者對以刀布作石柱刻&KR0421;人之誓掲于¶
疆首自兹威懐迄今将二十年蔑復為患詩云式固爾¶
猷淮夷卒獲翩彼飛鴞集扵泮林食我桑黮懐我好音¶
謂夷如惡禽亦感而化然公之使東南也鹺利方剥議¶
者咸峻文重禁以籠其民公曰天與之我取之又可戕¶
乎奏通泰楚三州亭民除其宿逋佑以熬波之具貨入<md:KR4d0025_SBCK_011-7b>¶于縣官而増與之直民力遂振復創杭秀海三郡鹽亭
<pb:KR4d0025_WYG_011-11a>
自是鹽算大充于諸路信乎百姓足君孰與不足時江¶
東大水民胥艱食公請治五渠以洩于海議者謂澤國¶
下流江海與平彼潮者通夜不息沙從而塞欲導焉而¶
何極公曰不然江海善下故能為百谷王彼日之潮有¶
損與盈三分其時損居二焉衆川乘其損而趨之曾莫¶
禦哉彼沙者嵗月而積闢以農隙豈安于災而恡乎力¶
僉從我謀而蘇秀蒙其利又淮南漕河界湖之東偏嵗¶
時決溢汩我農畞涸我糧道公請增長隄二百里旁錮
<pb:KR4d0025_WYG_011-11b>
巨石為十闥以疏其橫流舍役伍于堤上不力一民而¶
日廣月高復樹以美木今山陽郡東歴高郵抵廣陵塗¶
無畏日南北人歌焉詩云蔽芾甘棠勿剪勿伐召伯所<md:KR4d0025_SBCK_011-8a>¶茇謂思其人愛其樹也又海陵郡有古堰亘百有五十¶
里厥廢曠久秋濤為患公請脩復議者難之謂將有蓄¶
潦之憂公曰濤之患嵗十而九潦之災嵗十而一䕶九¶
而亡一不亦可乎且請自為郡而圖焉詔以本使兼領¶
之堰成復逋户二千有六百郡民建生祠以報公于今
<pb:KR4d0025_WYG_011-12a>
祠之詩云樂只君子民之父母樂只君子徳音不已謂¶
利及生民則樹無窮之名焉公嘗使于夏臺時納欵惟¶
初見公之儀知朝廷禮樂始盡其心焉復三使于北疆¶
聽公之言知天子神聖永懷其好焉詩云四國于蕃四¶
方于宣謂&KR0421;狄為患則往蕃屏之恩澤弗暨則往宣暢¶
之其公之謂乎逮于貳膳之年聖倚彌重歴雄武河間¶
横海三大鎮時天下無事公謹其法制安以清淨如叔<md:KR4d0025_SBCK_011-8b>¶子之在襄陽仁信著于疆外公長七尺氣勇過人昔在
<pb:KR4d0025_WYG_011-12b>
西北歴戰十二大弓長甲操擐自若諸將伏其彊力公¶
性剛不逺仁故無暴明不深物故無怨孝親之心皓首¶
如孤時言必涕下感動左右復常好施與宗族同其有¶
亡中外孤藐一養于家雖享祿不薄屢膺蕃庶之賞徹¶
樂之日門中索然舊淮汴間運卒凍殍嵗常比比及公¶
為使毎冬以俸泉市絮襦千數衣其不自存者且飼而¶
休之使得卒嵗曰此有司之過那使僵仆道途以累上¶
仁其愛君勤人如此而深也今文武班有考績之制率
<pb:KR4d0025_WYG_011-13a>
當自表公曰國家㢘讓之風未衰則吾豈敢終身不為¶
言其階于通顯並天子疇其勲異不得而謝焉公祇事¶
三朝㡬五十年無一銖之罰又景徳而降權寄不絶保<md:KR4d0025_SBCK_011-9a>¶任官材僅三百人一無累者其明哲於人如此而博也¶
公發身如班定逺事邊如馬伏波脩水利如邵南陽議¶
食貨如耿大農有一于兹名聳後世公實兼之宜其被¶
金石而不朽矣將終召掾曹沛國朱宷草理命於牀下¶
且謂某嘗從事于使部僅知所存在甲令五品而上立
<pb:KR4d0025_WYG_011-13b>
神道碑如不得已宜為我請孝子致其詞某不敢讓惟¶
公雄謀偉行布于四方非耳目可涯又多隂徳於人無¶
能名焉敢言其畧以顯我國家君子之休其銘曰¶
天生張侯維潁之濱星萃于上炳為哲人儀兹聖辰維¶
侯之徳柔文剛武弗無矜寡弗有彊禦猶仲山甫維侯¶
之言迺宣聖謨于彼西北西北有孚邦家之樞維侯之¶
功克顯克大攘彼戎寇禦彼災害吾民是賴我生既勤<md:KR4d0025_SBCK_011-9b>¶我年斯臻迺懷故園迺謀嘉賓鼓缶而嬉以休厥身帝
<pb:KR4d0025_WYG_011-14a>
錫我侯歸牧于鄉錦裘煌煌鸞衡鏘鏘故老飲歌吾閭¶
之光我侯為何四方是力誠加于物心竭于國始終一¶
徳侯斯往也帝用惻然遺烈在人史其舍旃埀千萬年¶
　　　宋故衛尉少卿分司西京胡公神道碑銘¶
公諱令儀字某開封陳留人也曾祖瑜祖紹屬唐季五¶
代之否嘉遁不顯父弼累贈尚書刑部侍郎妣某氏贈¶
滎陽縣太君初侍郎覯皇家之興乃以儒行教子曰可¶
仕矣公夙夜簡編絶而復續雍熙中以明經中第解褐
<pb:KR4d0025_WYG_011-14b>
涇州長原尉丁太夫人憂服除補潁川郡法掾又居侍¶
郎之喪皆哀毁過人鄉閭志之既練朝廷以前公在潁¶
川辨析寃獄嘗活人於死特令陛見拜大理評事知泰<md:KR4d0025_SBCK_011-10a>¶州海陵縣時江淮内屬未久吏姦民嚚陵弱暴寡視宰¶
政如兒戲公至則先令後刑必行無囘人皆凜然憚之¶
始服事于官上蓋有西門豹之風焉遷光禄丞充刑部¶
詳覆官閲天下案牘駮議無隠一切以正真宗嗣位改¶
大理丞㑹三門發運判官以不職聞朝廷銓其材以公
<pb:KR4d0025_WYG_011-15a>
代之秩滿守巴漢郡賜五品服天子升岱宗慶均内外¶
遷太子贊善大夫歸朝進殿中丞領高密郡徙治定襄¶
遷國子博士拜虞部員外郎典歴城郡郡數萬户多用¶
豪力二千石鮮不受侮公正色直心視之無難㑹河決¶
白馬為朝廷憂詔發數十州兵民塞之科賦暴急後期¶
者官吏有不測之咎諸道皆奔走民負敲扑公於部中¶
擇其挾貴人勢力州縣不敢動者一二家薄責于庭衆<md:KR4d0025_SBCK_011-10b>¶皆大懼曰是家不可緩况吾屬耶咸輦其薪晝夜以西
<pb:KR4d0025_WYG_011-15b>
北諸州率先以濟由是民不被楚吏不坐責其幹力如¶
此徙隴城郡歴比駕二部外郎在郡未㡬破姦發伏有¶
神明之號朝廷諒其公命提㸃河北諸州刑獄事諸州¶
望風以畏莫有寃者拜主客郎中充淮南轉運使賜服¶
三品改陜西轉運使且許入覲進金部郎中西陲宿兵¶
食貨為大公視民豐儉斂收以時邊廩始充焉除河北¶
轉運使未踰月朝廷以河東方窘財用改河東轉運使¶
公請借民飛輓以實邊郡人或媒孽以為非便朝廷惑
<pb:KR4d0025_WYG_011-16a>
其説徙守囘中郡既而代公者復行前議公得辯改知¶
鳳翔府且有錫勞部中毎嵗造舟六百艘供大河饋運¶
必借民操篙沿渭而下以達于河凡有覆溺破產而償<md:KR4d0025_SBCK_011-11a>¶吏私諸豪専擾下户公重為立法使得均一于今民道¶
之明道初旱蝗西飛闗中被其害獨不入岐下人咸異¶
之寮屬請以上聞公曰昔劉昆為郡而虎渡河及帝問¶
之昆曰偶然爾此劉公所不敢當於吾何有聞者謂公¶
質厚有古人之心焉遷司勳郎中亟召還臺公歎曰吾
<pb:KR4d0025_WYG_011-16b>
年七十有五精力猶彊恩奬未衰豈不自知其止耶遂¶
告老于朝有詔嘉之拜衛尉少卿分司西京公既退即¶
家于長安聚書數千巻教子孫樂林泉毎誦白傅歌詩¶
以怡性情凡十二年而終實某年某月也享年八十有¶
七以某年某月歸葬于開封之某鄉某里附先侍郎之¶
塋公少尚嚴毅老益精明斥惡與善始終一節古所謂¶
老成人者歟夫人張氏封内鄉縣君先公而亡有三子<md:KR4d0025_SBCK_011-11b>¶長曰逺大理寺丞次曰規耀州三原主簿次曰拱辰成
<pb:KR4d0025_WYG_011-17a>
州團練推官女七人長適進士蘇贄次早亡次適閤門¶
祇候陳惟一次適臨濮主簿劉淑次適太子中舍邢保¶
雍次適大理評事韓仁哲次適將作監主簿趙士安孫¶
男七人並登仕籍初天聖中余掌泰州西溪之鹽局日¶
秋潮之患浸淫于海陵興化二邑間五穀不能生百姓¶
餒而逋者三千餘户舊有大防廢而不治余乃白制置¶
發運使張侯綸張侯表余知興化縣以復厥防㑹雨雪¶
大至潮洶洶驚人而兵夫散走旋濘而死者百餘人道
<pb:KR4d0025_WYG_011-17b>
路飛語謂死者數千而防不可復朝廷遣中使按視將¶
有中罷之議遽命公為淮南轉運使以究其可否公急¶
馳而至觀厥民相厥地歎曰昔余為海陵宰知兹邑之<md:KR4d0025_SBCK_011-12a>¶田特為膏腴春耕秋穫笑歌滿野民多富實往往重門¶
擊柝擬扵公府今葭葦蒼茫無復遺民良可哀耶乃抗¶
章請必行前議張侯亦請兼領海陵郡朝廷從之仍與¶
張侯共董其役始成大防亘一百五十里潮不能害而¶
二邑逋民悉復其業余始謀之以母憂去職二公實成
<pb:KR4d0025_WYG_011-18a>
之今二十餘載防果不壞非公之同心豈及於民哉其¶
子以余知公所存懇請為銘而不讓辭曰¶
胡公之生皇朝之始覯文斯興執經以起自邇而遐幹¶
于王家法以持姦政以塞邪七守列藩四當外計曰勤¶
曰恭克威克惠告老于君以休吾身鼔缶而歌十有二¶
春子子孫孫詵詵濟濟九十其㡬手足云啓福歟夀歟¶
有終有初豐碑巖巖我得而書<md:KR4d0025_SBCK_011-12b>¶　　　宋故太子賓客分司西京謝公神道碑銘
<pb:KR4d0025_WYG_011-18b>
皇家起五代之季破大昏削羣雄廓視四表周被萬國¶
乃建禮立法與天下畫一而億兆之心帖然承之弗暴¶
弗悖無復鬭兵于中原者登九十載蓋祖宗逺算善樹¶
於前累聖求賢多得循良㢘讓之士布于中外而致兹¶
善俗歟如陳留謝公可謂循良㢘讓之君子矣公諱濤¶
字濟之幼而奇敏十四嵗講左氏春秋先生咸器之及¶
冠居姑蘇郡時翰林王公禹偁拾遺羅君處約並宰蘇¶
之屬邑二人相謂曰與濟之揚𣙜天人蓋吾曹敵也自
<pb:KR4d0025_WYG_011-19a>
兹名重於時淳化三年春擢進士第除梓州𣙜鹽院判¶
官會盜據成都發其徒攻郡縣公白二千石曰梓大而¶
近彼畏我梗必先圖得我則小於梓者可傳呼而下願<md:KR4d0025_SBCK_011-13a>¶急為之防近郊多林木可先伐之以置樓櫓且備樵㸑¶
為久守之具二千石從之寇果圍我我備既堅十旬弗¶
破賊沮而留勢未大克以及王師之來遂用撲滅事平¶
就遷梓州觀察推官賜器幣外臺遣權知益之華陽縣¶
時寇亂之餘民多散亡未復厥居上言者請募人占田
<pb:KR4d0025_WYG_011-19b>
可倍其租朝廷從之於是有力者得并其田公曰奪民¶
世產以資富人復將召其怨辭豈朝廷之意耶乃盡取¶
其田以歸于民還拜著作佐郎太宗面詔通判大藩得¶
夀春郡後移高安郡改知興國軍就除太常博士真宗¶
即位鋭意任人一日中出朝士姓名有治狀者凡二十¶
四人付中書門下令驛召至闕公在召中得對于長春¶
殿上悦賜五品服即呼通事舍人送試學士院明日邊<md:KR4d0025_SBCK_011-13b>¶有急奏上議北征又京東有彊寇驚郡縣而曹南闕守
<pb:KR4d0025_WYG_011-20a>
朝廷慮之遂命公往改屯田員外郎至郡稱治寇不敢¶
犯有兇人趙諫者冒鄉薦名與諸弟出入都下交權勢¶
結豪俠務乘人之弊用以告訐或任威詐而大致富彊¶
人畏如豹虎公即圖之患僚佐不一其力俄㑹故御史¶
中丞李公及始來倅曹李公時之端人也與公協心發¶
其家盡得兇狀奏之朝廷命御史府案覆諫之兄弟皆¶
斬于都市乃下詔曰凡民非干已事無得告言遂著于¶
令自是天下訟息而刑清矣朝廷以西蜀僅寧細民猶
<pb:KR4d0025_WYG_011-20b>
或搖之俾公安撫兩川用天子恩意諭其父老皆從而¶
按堵復命之日舉兩川能吏三十餘人執政疑其多公¶
請連坐事遂行後皆至臺省又别詔委公與益牧張公<md:KR4d0025_SBCK_011-14a>¶詠議造大鐵錢乃窮其利害使盜鑄息而物估平蜀人¶
于今便之歴三司度支判官出守海陵新安二郡就遷¶
度支司封員外郎公在三司日嘗舉𣙜茶官至是坐所¶
舉不職免尋以度支員外郎起倅河南府馮魏公薦公¶
文行真宗簡在既久即命召試除兵部員外郎直史館
<pb:KR4d0025_WYG_011-21a>
判三司理欠憑由司出為兩浙轉運使公大雅之器恥¶
尚文法雖任在按察而誠意坦然且曰吾欲吏樂其職¶
民安其俗爾士人黑白豈不明乎安用伺於毫髮使惴¶
惴如虺蜴然取詩人之譏耶還臺進禮部郎中判司農¶
寺拜以本官兼侍御史知雜事清靜端介百辟望其風¶
采乾興初進户部郎中先帝大行有司治靈駕象物其¶
制高大請自京至陵凡郭門民舍有妨其往者毁之公<md:KR4d0025_SBCK_011-14b>¶上言曰先帝封泰山祀汾脽儀衛至盛不聞有所毁去
<pb:KR4d0025_WYG_011-21b>
今遺詔丁寧正如漢文帝専務儉薄豈以攸司奪先帝¶
意願陛下裁損搢紳韙之俄求東歸除吏部郎中直昭¶
文館知㑹稽郡還拜太常少卿判登聞檢院又得請權¶
西京留守司御史臺就拜祕書監遂分務洛下朝廷嘉¶
其恬退遷太子賓客嗣子迎侍于京師以景祐元年十¶
月三十日薨享年七十有五以明年八月二十一日歸¶
葬于富陽寳元元年贈禮部尚書謝氏之先出黃帝後¶
始為十姓謝居一焉三代以還不顯其大至晉宋乃為
<pb:KR4d0025_WYG_011-22a>
盛族公之七世祖汾居河南之緱氏五世祖希圖卒於¶
衢州刺史時唐季喪亂乃葬于江東嘉興郡子孫三世¶
祿于吳越曾祖諱廷徽處州麗水縣主簿祖諱懿文杭<md:KR4d0025_SBCK_011-15a>¶州鹽官縣令葬于富陽遂為富陽人父諱崇禮從錢氏¶
歸朝為泰寧軍節度掌書記檢校左散騎常侍累贈尚¶
書户部侍郎母崔氏贈博陵縣太君公之弟四人曰炎¶
有文於時與盧稹齊名時人謂之盧謝國史有傳終于¶
公安令鎬為某官果從方外學號安隐師坦為某官公
<pb:KR4d0025_WYG_011-22b>
娶夫人許氏先公而終生男三人長曰絳至兵部員外¶
郎知制誥後公㡬年而亡次曰約將作監主簿以敏才¶
稱次曰綺太廟齋郎俱早世女四人長適前進士周盤¶
次適殿中丞梅堯臣次適太常博士傅瑩次適大理寺¶
丞楊士彥孫四人景初大理評事宰越之餘姚縣景溫¶
太常寺太祝宰越之㑹稽縣景平將作監主簿景囘尚¶
幼公姿格竦異不事脩飾天然有雅逺之範未嘗阿於<md:KR4d0025_SBCK_011-15b>¶貴勢見賤士必溫禮接之知人之善稱道弗舍聞人之
<pb:KR4d0025_WYG_011-23a>
過懼弗克掩故終身不聞怨言公始以文學中進士上¶
第而長子長孫世踐其科又父子更直館殿出處僅二¶
十年皆衣冠之盛事厥孫以公善狀請文于碑某於公¶
有家世之舊又與舍人為同年交愛公治有循良之狀¶
退得㢘讓之體足以佑風化而厚禮俗敢拳拳以銘云¶
巍巍我宋宅天而君恢逺以威革暴以文濟濟吾儒多¶
良大夫中外共治休寧八區猗哉謝公周旋其中在梓¶
禦寇至曹除兇天子念蜀猖狂始復命公撫之鼓歌其
<pb:KR4d0025_WYG_011-23b>
俗偃仰藩屏雅和其政徊翔臺閣清脩其行人尚刻明¶
我質而平厥民以寧人必夸競我休而靜其道乃勝于¶
嗟乎壽以仁至名由徳全有子與孫相繼而賢誠乎誠<md:KR4d0025_SBCK_011-16a>¶乎聖人積善之誨不吾欺焉¶
　　　宋故同州觀察使李公神道碑銘¶
聖王之教萬民也資天地之生以為食籍山海之出以¶
為貨食均于上下貨通于逺邇則可以供郊廟廩卿士¶
聚兵以征伐振民於災害然非得絶代能臣持變通之
<pb:KR4d0025_WYG_011-24a>
數於天下則孰與成當世之務哉故&KR0421;吾作輕重之權¶
以霸齊桑羊行均輸之法以助漢近則隋有高熲唐有¶
劉晏皇朝有左丞陳公恕是皆善天下之計者也爾後¶
朝廷雖重此任而常難其才天禧三年七月甲戌制曰¶
樞密直學士刑部侍郎士衡可三司使告謝之日天子¶
面褒其能屬以大計賜内帑錢二百萬緡以助經費復¶
親製寛財利論以賜之公當職五年間天子有事于南<md:KR4d0025_SBCK_011-16b>¶郊又御端門既今上即位並大賚天下至于真宗山陵
<pb:KR4d0025_WYG_011-24b>
再塞大河之決其供億不可勝紀公皆優游以辦霈然¶
有餘力蓋周知天下之利使流而不竭中外服其通焉¶
公字天均隴西成紀人也曾祖渙贈尚書屯田郎中祖¶
徹贈左諫議大夫父益贈吏部尚書尚書娶惠氏贈扶¶
風郡太君生子五人公居其仲幼負氣節從鄉先生學¶
即有聲于西州太平興國八年春天子親䇿天下士第¶
釋褐為京兆鄠縣主簿府知其才俾權領獄掾咸陽縣¶
有民殺人具辭以送府父子五人皆伏加功之坐公告
<pb:KR4d0025_WYG_011-25a>
于尹曰嘗試辨之蓋殺人者一餘四人掩其骸爾安可¶
盡辟乎尹覆之卒從公議即謂公曰是四人者非子之¶
明則寃于地下矣子有隂施後當貴乎移知眉州彭山<md:KR4d0025_SBCK_011-17a>¶縣就除大理評事以父憂去職服除由寇萊公薦領京¶
兆渭橋輦運改司農丞除著作佐郎通判邠州真宗即¶
位遷秘書丞知劍州咸平三年春益州兵亂推王均為¶
首既破漢州急來趨劍欲絶王師之路公告于衆曰賊¶
來方鋭孰可與鬭吾城無守具而有芻糧之積使賊能
<pb:KR4d0025_WYG_011-25b>
得之非徒肉吾一州必據險以阻大兵則兩川諸城無¶
援以守盡下於賊矣不如焚其儲蓄擁州民輦庫帛退¶
守劍門與劍門之兵合以拒戰賊可圖焉衆從之既而¶
賊至得吾空壘無資與糧險不可據遂大沮其謀公知¶
其窮手署牓以示寇曰爾等得無父母妻子之愛蓋脅¶
從而來何不歸我復為王人得降卒千有九百乃與劍¶
門鈐轄裴臻併力擊賊斬首數千級敗走保成都公即<md:KR4d0025_SBCK_011-17b>¶馳驛入奏自引棄城守關之咎且言平賊利害帝深加
<pb:KR4d0025_WYG_011-26a>
奬歎擢拜度支員外郎賜五品服俄而大兵得出劍門¶
兩川諸城聞王師來無復搖動均賊遂平如公始謀焉¶
㑹帥臣言公不當棄城朝廷方任帥不得已謫監䖍州¶
關征尋召還判三司鹽鐵勾院時度支使梁鼎上言陜¶
西舊制許人入粟塞下率高其估以池鹽償之人得賈¶
于邊市今請借民力轉粟以備塞復轉鹽于邊官自鬻¶
之嵗得緡錢三十萬以給西兵朝廷可其奏命鼎為陜¶
西制置使公上言非便復與執政諍於帝前曰邊路阻
<pb:KR4d0025_WYG_011-26b>
險舟車不能通每嵗轉粟與鹽民力可支乎徒能奪農¶
時沮商利異日農商失業財力俱屈後復變法人將安¶
信又官自鬻鹽則價重價重則邊人市虜中青鹽食之<md:KR4d0025_SBCK_011-18a>¶虜為利矣臣請通鹽商如前使人入粟塞下則農不奪¶
時商不易業外不為虜利苟能寛民力沮虜計雖緡錢¶
不足陛下以諸路之羡助之有何不可帝然之公謝以¶
忠憤而言不覺切直帝曰為臣當如此宜無改焉鼎至¶
陜西果無效而罷卒如公言領荆湖北路轉運使嵗餘
<pb:KR4d0025_WYG_011-27a>
徙陜西進司封員外郎賜金紫即保任能吏數十分掌¶
𣙜酤獲遺利蓋億計乃奏朝廷助邊錢帛嵗三十萬天¶
子朝陵幸西洛進兵糧五十萬石京西路乏粟又進三¶
十萬石助之入拜祠部郎中度支副使朝廷以兩河屯¶
兵之計擇使為難輟公以司封郎中領河北轉運使建¶
言民乏泉貨毎春取絹直於豪力其息必倍本道嵗給¶
諸軍帛七十萬疋不足則市於民請使民預受其直則<md:KR4d0025_SBCK_011-18b>¶公私交濟制從之今行于諸道天子東封詔公駐澶州
<pb:KR4d0025_WYG_011-27b>
同幹供億事慶成擢拜右諫議大夫領使如故及祀汾¶
隂又以公提舉京西陜西轉運使司事車駕既行以長¶
安為闗輔之要命公鎮安之祀事畢召還進給事中朝¶
廷謂坤維之奥宜得巨人拜樞密直學士知益州朞月¶
詔還有圖任意㑹河朔闕須帝曰河朔未可無卿除都¶
轉運使恩數廩祿加常制一等公再至兩河夙夜共職¶
積穀郡邑率如京坁議者謂所積太廣必將腐敗朝廷¶
遣使視之公奏曰豈不為九年之意耶帝悟遽命罷其
<pb:KR4d0025_WYG_011-28a>
使明年大蝗民多阻飢公悉發倉廪以賑之仍輦濟京¶
西路君子謂公知政矣大河決于無棣將圮其城時以¶
數州丁力晝夜營䕶役死者相枕藉而水不降公奏曰<md:KR4d0025_SBCK_011-19a>¶是不可以州矣請亟遷以避患朝廷從之後數月大水¶
出舊城丈餘民不為魚公之力也就遷工部侍郎相州¶
繫囚十四人盜瓜傷其主吏以極法論公曰餓夫何至¶
此皆貸死以聞朝廷閲其奏即日下密詔民有嵗凶為¶
盜長吏得屈法以全之公兩使河朔凡數年天子封泰
<pb:KR4d0025_WYG_011-28b>
山祀汾隂幸亳社進緡錢繒纊糧芻鉅萬數又請罷内¶
帑錢帛嵗百萬屢詔褒之魏人飢命公知天雄軍又東¶
齊大歉盜寇充斥進刑部侍郎知青州盗有聚山林出¶
為郡邑之患者先是係其妻子棘環于通衢公至遽出¶
之戒曰虐爾何贖爾惟從賊所之俟其自新則復爾閭¶
井賊聞之少懈又下教曰賊輩為魁所制爾能伺而梟¶
之吾將以功論旬浹間盜有梟二魁之首獻者餘皆散<md:KR4d0025_SBCK_011-19b>¶亡或來請命公録之如教齊人遂安天子遣中使奬勞
<pb:KR4d0025_WYG_011-29a>
之及為三司使陜西舊科吏人采木送京師度三門之¶
險破散者大半又毎嵗市羊亦遣吏送而羊多斃于道¶
二者吏皆破產以償西人苦兹五十年矣公請募商旅¶
送木于京師如入粟法售以池鹽又請許其吏私市羊¶
以副之免闗征算得補其亡失自是西人鮮復破產視¶
天下之弊如此比者日更月除不可殫書矣遷吏部侍¶
郎以足疾求罷優詔不允而許五日一至便殿奏事拜¶
則以通事舍人掖之今上即位拜尚書左丞復求解職
<pb:KR4d0025_WYG_011-29b>
朝廷優寵老成遂得請除同州觀察使知陳州時大水¶
侵城人有言水入城以誑衆者公命立斬之人心始寧¶
乃築大防以完其州改潁州復莅陳州㑹曹襄悼公得<md:KR4d0025_SBCK_011-20a>¶罪公以親累授左龍武軍大將軍分司西京未㡬進左¶
衛大將軍還長安故居後二年遘疾以天聖十年五月¶
二十六日薨享年七十四以其年八月二十七日葬于¶
京兆萬年縣白鹿鄉之原景祐元年其子詣闕理公有¶
勞於國非意左遷天子憫然降制追復同州觀察使娶
<pb:KR4d0025_WYG_011-30a>
太原王氏封平晉縣君早亡又娶馮翊雷氏封延安郡¶
君後公十六年而終男六人丕顯不仕丕績同學究出¶
身並早世丕諒太常博士集賢校理由方畧改崇儀使¶
邠寧環慶路兵馬鈐轄後公十一年而亡丕緒尚書水¶
部郎中丕逺殿中丞丕旦國子博士女三人長適益州¶
郫縣主簿宋肩逺次適曹襄悼公利用次適定國軍節¶
度觀察留後曹琮孫男若干人公性慷慨善辯論明於<md:KR4d0025_SBCK_011-20b>¶知人凡保任才吏數百員嘗力薦吕文靖公陳文惠公
<pb:KR4d0025_WYG_011-30b>
又嘗薦太傅張鄧公公服官五十二載専尚寛恕政刑¶
之下活人多矣自古能臣言邦國之利鮮不斂怨於下¶
而傷其手者公則疏通利源取而不奪允所謂善天下¶
之計者也銘曰¶
舜歌南風兮阜時之財何以聚人兮易不云哉富國彊¶
兵兮孰謂霸才弗富弗彊兮正基其摧巍巍先帝兮法¶
道法天大烹之盛兮包羅俊賢拔公之才兮屬諸利權¶
公之感遇兮惟力是宣封乎泰山兮祀于汾脽千乘萬
<pb:KR4d0025_WYG_011-31a>
騎兮雲駕波馳公常景從兮朝詢夕咨供億何算兮無¶
一不宜入司邦賦兮帝曰汝通屢行大賚兮如泉不窮¶
太上繼明兮遇之愈隆公則請老兮命以觀風久於貨<md:KR4d0025_SBCK_011-22a>¶政<md:KR4d0025_SBCK_012-1a>¶兮人將無徒公嘗寛之兮民易以趨曾不加賦兮抑
有羡餘全歸故廬兮其樂只且安安而壽兮高枕以終
門閥不圮兮表於關中峩峩之碑兮章章厥功映于國
史兮千古不空
　
<pb:KR4d0025_WYG_011-31b>
　
　
　
　
　
　
　
　范文正集巻十一

<pb:KR4d0025_WYG_012-1a>
欽定四庫全書
　范文正集巻十二¶
　　　　　　　　　　　　宋　范仲淹　撰
　　墓誌銘
　　　贈户
