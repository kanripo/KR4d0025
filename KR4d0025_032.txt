# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:33.585382
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0489-032范文正公集政府奏議-卷下.
<pb:KR4d0025_SBCK_032-1a>¶
范文正公政府奏議下¶
　　　　　　　　　　　　　後學時兆文校正¶
　　　　　　　　　　　　　後學黄&KR0078;水校正¶
　　　　　　　　　　　　　後學李鳯翔校正¶
　　　　　　　　　　　　　十五世孫啓乂同校¶
　　　　　　　　　　　　　十六世孫惟元同校¶
　　邊事¶
　　　　奏陜西河北攻守等䇿¶
臣蒙聖恩非次奬擢待罪兩府日夜憂迫恐&KR0018;陛下委¶
用之意臣等誠無所長但塞下初還粗知邊事不敢有¶
隱臣等聞三代以還皆有戎狄之患以至侵陵中國被¶
<pb:KR4d0025_SBCK_032-1b>¶
于渭洛齊晉逐之於前秦漢驅之於後中原始清人倫¶
乃叙逮于西晉之弱群胡猾夏天寳之末石晉之際中¶
國不幸皆罹其害自周世宗北征之後雖疆土未復夷¶
夏稍分我祖宗奕世修僃大庇生民今西北二方復相¶
交搆夾困中國元昊率先叛命兵犯延安次犯鎭戍殺¶
傷軍民曾無虚歲中國之兵討伐未利而北虜舉十萬¶
衆謂元昊是舅甥之&KR0022;責中國不當稱兵此交搆之跡¶
更何疑哉國家以生民之故增物帛以續盟好彼旣獲¶
利方肯旋師今乗西夏通順之議又欲主盟邀功自尊¶
大元昊屢戰勝且&KR0029;北戎事勢雖求通順實欲息肩亦¶
如比戎大獲厚利候其物力稍豐可以舉衆則必長驅¶
深入有吞并&KR0028;輔之志何以知之昨定川之戰我師不¶
<pb:KR4d0025_SBCK_032-2a>¶
利彼作僞詔誘脅邊人欲定&KR0028;中其謀不細蓋漢多叛¶
人䧟於窮漠衣食嗜好皆不如意必以符堅劉元海元¶
魏故事日夜游說元昊使其非獨元昊志在侵漢實漢¶
之叛人日夜爲賊之謀也朝廷若從其通順則北戎邀¶
功自爲主盟下視中國要求無厭多方困我而終於用¶
兵矣若拒絕其意則元昊今秋必復大舉北虜亦必遣¶
使問我拒絕元昊之故或便稱兵塞外張勢脅我國家¶
至時寧不疑懼必於陜西選將抽兵移于河北未戰而¶
西陲巳虚元昊乗虛而來必得志於關輔此二虜交搆¶
之勢何以禦之臣等思度是和與不和俱爲大患然則¶
爲今之謀者莫若擇師練兵處置邊事日夜計略爲用¶
武之䇿以和好爲權宜以戰守爲實事彼知我有謀有¶
<pb:KR4d0025_SBCK_032-2b>¶
僃不敢輕舉則盟約可久矣如不我知輕&KR0018;&KR0576;約我則¶
乗彼之驕可困可擊未必能爲中國患也臣等請畫一¶
言之¶
　　　　一和䇿¶
臣觀西戎蓄禍積有歳年德明在時已聞僣擬元昊方¶
壯遂肆凶驕外倚北戎内凌中國屢戰屢勝未甞挫衂¶
而乃輒求通順實圖休息所獲者大利所屈者虚稱然¶
猶干請多端姦謀未測國家以生靈爲念不可不納如¶
唐高祖太宗應天順人百戰百勝猶屈於突厥當戎王¶
始亡爲之舉哀廢朝三日遣百寮詣館弔其來使其屈¶
禮之甚也又太宗騎六騎於渭上見頡利與語復親與¶
之&KR0576;頡利旣退左右勸擊之太宗謂我擊彼敗懼而修¶
<pb:KR4d0025_SBCK_032-3a>¶
德後患必深乃周旋俯就使之驕怠一旦遣李靖擒之¶
威振四極此盛王之謀也陛下如唐高祖太宗隆禮敦¶
信以盟好爲權宜選將練兵以攻守爲實事彼不背盟¶
我則撫納無倦彼將&KR0018;德我則攻守皆宜如此則結好¶
之䇿未有失也¶
　　　　二陜西守䇿¶
元昊自來通順之時歲受恩賜朝廷撫納甚厚未甞有¶
失尚猶時擾邊境殺戮將吏曁叛命以來累次大舉曾¶
無沮敗乃求通順實蓄隂謀非屈伏之志也朝廷若以¶
權宜許之更當嚴　西久屯大兵供費殫竭¶
減兵則守僃不足不減則物■巳困臣等請縁邊城寨¶
愈加繕完使戎虜之心無所窺伺又久守之計須用土¶
<pb:KR4d0025_SBCK_032-3b>¶
兵各諳山川多習戰闘比之東兵戰守功倍然縁邊次¶
邊土兵數少分守不足更當於要便城寨招置土兵&KR0002;¶
近裏土兵願改&KR0032;邊寨者卽遷其家而團集之況昨來¶
慶州創起大順城欲置振武保捷兵兩指揮仍於永興¶
華耀土兵中召其願守塞者而應募甚衆何則&KR0028;内諸¶
州土兵多在邊上或得代歸營而數月之間復出遠戍¶
豈徒星霜之苦極傷骨肉之恩征夫不保其家離婦頗¶
多犯法人情不免久則怨起如得併遷其家於縁邊住¶
營更免出軍父母妻子樂於完聚戰則相救守則相安¶
或謂若土兵携家居干塞下則全分請給其實尤多不¶
然土兵月給差少又素號精強使之戍邊於東兵數復¶
可減然於逐路漸爲增益二年巳來方能整習固非一¶
<pb:KR4d0025_SBCK_032-4a>¶
朝可驟改也又陜西新㓨保捷土兵其中尫弱不堪戰¶
陳者宜沙汰之使歸于田畆旣省軍費復增農力然後¶
東兵三分中一分屯邊以助土兵之勢一分移入次邊¶
或屯&KR0028;輔以息餽餉之困一分歸京師以嚴禁衛之防¶
彼如納欵未變則東兵三分中更可減退又縁邊無稅¶
之地所招弓箭手必使聚居險要每一兩指揮共修一¶
堡以完其家與城寨相應彼戎小至則使屬戶蕃兵曁¶
弓箭手與諸寨土兵共力禦捍彼戎大舉則二旬之前¶
必聞舉集我之次邊軍馬盡可勾呼駐於堅城以待敵¶
之進退縁邊山岅重複被之重兵必循大川而行先求¶
疾速俟其得勝使我師沮而不出方敢散兵虜掠過越¶
險阻更無顧慮我若持重不戰則彼之重兵行川路中¶
<pb:KR4d0025_SBCK_032-4b>¶
糧草無所給牛羊無所獲不數日人馬困弊彼之重兵¶
更不敢越險又未能決勝必不得巳而散兵虜掠我於¶
山谷村落中伏精銳以待之彼散掠之兵輕而寡弱可¶
擊可逐使散無所掠聚不得戰欲長驅深入我則使諸¶
將出奇以躡其後欲全師以歸我則使諸城出兵以乗¶
其弊彼將進而有禍不三兩舉勢必敗亡此守䇿之要¶
也¶
　　　　三陜西攻䇿¶
元昊巢穴實在河外河外之兵懦而罕戰惟橫山一帶¶
蕃部東至麟府西至原渭二千餘里人馬精勁慣習戰¶
闘與漢界相附每大舉入冦必爲前鋒故四戎以山界¶
蕃部爲強兵漢家以山界屬戶及弓箭爲善戰以此觀¶
<pb:KR4d0025_SBCK_032-5a>¶
之各以邊人爲強理固明矣所以秦漢驅逐西戎必先¶
得山界彼則遠遁然後以河爲限冦不深入儻元昊歸¶
欵則請假和䇿以待之如未通順或順而翻覆則有可¶
攻之䇿非窮兵黷武角勝於絕漠之外也臣等甞計陜¶
西四路之兵總數幾三十萬非不多也然各分守城寨¶
故每歲戰兵大率不過二萬餘人坐食芻糧不敢動舉¶
歲歲設備常如冦至不知賊人之謀果犯何路賊界則¶
不然種落散居衣食自給忽爾&KR0039;集併攻一路故犬羊¶
之衆動號十餘萬人以我分散之兵拒彼專一之勢衆¶
寡不敵遂及放敗且彼爲客當勞而返逸我爲主當逸¶
而返勞我&KR0002;復用此計彼勞我逸則取勝必矣臣等請¶
於鄜延環慶涇原路各選將佐三五人使臣一二十人¶
<pb:KR4d0025_SBCK_032-5b>¶
歩兵二萬騎兵三千以爲三軍以新定陣法訓練歲餘¶
候其精勇然後觀賊之&KR0169;使三軍掠於橫山更進兵降¶
者納質厚賞各令安土拒者併兵急擊必破其族假&KR0002;¶
鄜延一軍先岀賊必大舉來應我則退守邊寨或據險¶
要不與大戰不越旬日彼自困彼勢將潰歸則我環慶¶
之軍復出焉彼若再圖&KR0039;集來拒王師則又有涇原之¶
師乗間而入使賊奔命不暇部落携怨則我兵勢自振¶
如宥州綏州金湯白豹折薑等寨皆可就而城之其山¶
界蕃部去元昊且遠求援不及又我以堅城據之以精¶
兵臨之彼旣樂其土復逼以威必須歸附以圖安全三¶
五年間山界可以盡取此春秋時吳用三師破楚之策¶
也元昊&KR0002;失横山之勢可謂斷其右臂矣矧漢唐之&KR0199;¶
<pb:KR4d0025_SBCK_032-6a>¶
疆豈今日之生事也¶
　　　　四河北備策¶
臣等於陜西縁邊頗究利害所陳三䇿必可施用而國¶
家禦戎之計在北爲大臣等敢不經心且北戎久強在¶
後唐日以兵四十萬送石高祖至洛陽立爲天子而還¶
遂與石晉爲父子之&KR0022;邀求無厭晉不能支一旦釁起¶
長驅南牧直抵京師虜石少主及當時公&KR0056;盡室而去¶
幽燕遂䧟爲中原千古之耻尙未能雪國家以生靈之¶
故與之結和將休兵養民有所待也及天下無事人人¶
懷安不復有征戰之議前年北虜驟變詭謀稱兵燕薊¶
有背盟之變割地之請國家倉卒無僃難於用兵遂增¶
重賂以續前好彼旣獲利方肯旋師今乗元昊通順之¶
<pb:KR4d0025_SBCK_032-6b>¶
議又欲邀主盟之功其勢愈重茍不大爲之備禍未可¶
量臣等固請朝廷力行七事以防大患一密爲經略二¶
再議兵屯三專於選將四急於教戰五訓練義勇六修¶
京師外城七密定討伐之謀一密爲經略者自河朔罷¶
兵以來幾四十年州郡因循武事廢弛凡謀興葺則罪¶
其引惹昨朝廷選差轉運使蓋欲革去舊弊預爲之防¶
然旣有本職則日爲冗事所嬰未暇周慮請選有材識¶
近臣假以都轉運使之名暫徃經畫使親視邊壘精究¶
利害凡邊計未僃者皆條上而更置之不出半年歸奏¶
闕下更令中書樞密院子細詢訪熟議經久之計若虜¶
情驟變則我有以待之矣二再議兵屯者自來眞定府¶
定州高陽&KR0028;分爲三路其所轄兵馬未甚整齊乃有一¶
<pb:KR4d0025_SBCK_032-7a>¶
州兵馬却屬兩路之處又未曉本路將來於何處控扼¶
合用重兵若干又甚處只宜固守合屯兵&KR0002;干及三路¶
互相應援次第須差近臣徃彼密爲經略方可預定法¶
制臨時不至差失或事宜未動亦當相度兵馬合那減¶
於何處駐泊使就芻糧以省邊費庶免先自匱乏至用¶
兵之日重困生民三專於選將者委樞密院於閤門祗¶
候使臣巳上選人三班院使臣中選人殿前馬歩軍司¶
於軍旅中選人或有智略或有材武堪邊上試用者逐¶
旋進呈㩀選到人數以籍記之候本路有闕則從而差¶
授如此則三二年間得人多矣四&KR0485;於教戰者於陜西¶
四路抽取曾押戰隊使臣十數人更授以新議八陣之¶
法遣徃河北閱習諸軍使各知奇正循環之術應敵無¶
<pb:KR4d0025_SBCK_032-7b>¶
窮五訓練義勇者今河北所籍義勇雖約唐之府兵法¶
制三時農務一時教戰然未建府衞之官而法制不行¶
號令不一須别選知州知縣縣令可治兵者并增置將¶
校使人人各知軍中之法應敵可用斯則強兵制勝之¶
本矣六修京師外城者後唐無備契丹一舉&KR0033;䧟洛陽¶
石晉無僃契丹一舉直䧟京師故契丹之心于今驕慢¶
必謂邊城堅而難攻京師坦而無備一朝稱兵必謀&KR0055;¶
入我以京師無備必促河朔重兵與之力戰戰或不勝¶
則胡馬益驕更無顧慮直叩澶淵張犯闕之勢至時遣¶
使邀我欲以大河爲界我旣無備將何以禦從之不可¶
拒之必難又振逼京師何以爲計若京城堅完則戒河¶
朔重兵不與之戰彼不能戰則無乗勢之氣欲謀深入¶
<pb:KR4d0025_SBCK_032-8a>¶
則前有堅城後有重兵必將沮而自退退而不整則邀¶
之可也是則修京城者非徒禦冦誠以伐&KR0055;入之謀也¶
漢惠帝時起六里内男女城長安二年而畢唐明皇時¶
城長安九十日畢考法於古擇利于今京城之修蓋無¶
疑矣然須二年成之則民不勞苦人不驚駭矣七密定¶
討伐之謀者彼幽燕數州人本漢俗思漢之意子係不¶
忘太宗皇帝旣克河東乗勝北討數州吏民望風請命¶
惟幽州未破我軍虚驚班師以來歲月緜遠如天限其¶
北無復輕議一昨盟好巳搖安保其徃當訓兵養馬密¶
爲方略以待其變未變則我不先舉變則我有後圖指¶
彼數州決其收復使彼思漢之俗復爲吾民成太宗皇¶
帝赫怒之志雪石&KR0051;千古之耻則陛下之功如天如日¶
<pb:KR4d0025_SBCK_032-8b>¶
著於無窮矣¶
　　　　奏陜西河北畫一利害事¶
　　　　　陜西八事¶
　一相度縁邊城寨未堅牢處更加修完¶
　二陜西諸州土兵内招願守寨者移爲邊兵¶
　三新刺保捷土兵内有尫弱不堪戰陣者減放歸農¶
　四移減東兵入次邊州軍駐泊以就糧草有事宜則¶
　　　勾赴邊上¶
　五縁邊弓箭手逐一兩指揮各築堡子居住¶
　六逐路差人密切先相度下山川要害可控扼處并¶
　　　可伏兵之處¶
　七逐路各選將佐三五人使臣一二十人歩兵二萬¶
<pb:KR4d0025_SBCK_032-9a>¶
　　　騎兵三千以備攻戰¶
　八相度下横山一帶要害之地如進兵攻討則據險¶
　　　修寨以奪其地就降其衆¶
　　　　河北五事¶
　一遣才臣權領河北轉運使密令經度邊事¶
　二再議河北三路合屯兵去處¶
　三委樞密院於閤門祗候以上選人三班院於使臣¶
　　　中選人逐十日或一月具選人數進呈¶
　四於陜西抽揀戰隊使臣十數人授以新議八陣之¶
　　　法教習諸軍¶
　五河北州縣專選知州知縣縣令可以治兵者敎習¶
　　　義勇并增置將校¶
<pb:KR4d0025_SBCK_032-9b>¶
　　　　奏元昊求和所爭疆界乞更不問¶
臣竊觀史籍見前代帝王與戎狄結和通好禮意甚重¶
非志不高而力不足也盖懼邊事不息困耗生民用兵¶
久之必生他變而爲社稷之憂如漢高帝唐太宗身經¶
百戰大服天下不敢黷武而屈事戎狄者正爲此也及¶
其國力強盛將帥得人則長驅破虜以雪天下之耻今¶
北虜西戎合謀并力夾困中原西兵數年未能平定近¶
方遣使徃復以議通順而延州塞門并河東豐州之地¶
&KR0199;有屬戶居之則爲我利自元昊驅掠西去遂爲&KR0169;地¶
中國利害不繫於此今衆議須欲復得塞門以全疆土¶
借如祖宗朝北䧟易州西失靈夏及其和好皆略而不¶
言耻以前失之醜而求無用之地也今西戎恡不足與¶
<pb:KR4d0025_SBCK_032-10a>¶
爭但名體巳順餘可假借以成和好然後重議邊事退¶
移兵馬減省糧草須我生民勤我稼穡選將練士使國¶
富民強以待四夷之變此帝王有道之術社稷無窮之¶
富也如欲與戎狄理曲直決勝&KR0018;以耗兆民以危天下¶
語之則易行之實難臣備位二府當思安危大計不敢¶
避人謗議上下其說累陛下包荒之德以重增宵旰之¶
憂臣不勝&KR0548;迫惶恐之至¶
　　　　奏爲陜西西路入中糧草及支移二稅¶
臣竊見陜西四路各屯重兵所入中糧草又無定數並¶
支却京師錢帛久而行之府庫須竭又支移&KR0028;輔二稅¶
徃邊上送納道路險阻百姓勞費亦巳凋弊至於轉運¶
司經畫財利應副邊上每年亦無定額縱使元昊納欵¶
<pb:KR4d0025_SBCK_032-10b>¶
未能頓解邊兵悠久何以支濟自來朝廷巳差逐路經¶
略兼計置糧草即未責事任伏望聖慈指揮更選差朝¶
臣四人充陜西四路經略計置判官專管本路稅賦課¶
利及圖回營田等事仍令三司將逐路軍馬并見在糧¶
草數目約度今後毎年各計入中若干石於京師支給¶
見錢比&KR0199;日十分中減下三分各令陜西轉運司約度¶
逐路稅賦課利數目外每年各令支助錢帛若干旣糧¶
草錢帛皆是定額自然各務省節須揀精銳養贍及將¶
蕃部弓箭手相兼使用不更占冗兵旣㳂邊入中有數¶
必自那移軍馬入次邊及近裏州軍駐劄其四路經略¶
計置判官便當知州差遣與本路經略使及知州軍等¶
如能依此減省入中萬數及圖回財用不至虧誤即加¶
<pb:KR4d0025_SBCK_032-11a>¶
奬擢此軍國之大計乞聖慈留意¶
　　　　奏論陜西兵馬利害¶
臣竊知陜西禁軍廂軍不下二十萬衆防秋在近必須¶
養育訓練以期成功在乎豐以衣食使壯其力積以金¶
帛示有厚賞牛酒以悅之律罰以威之如此則兵有闘¶
志將以增氣雖二十萬衆合爲一心有守必堅有戰必¶
強平冦之期臣可&KR0114;也若飢不足其食寒不足其衣出¶
無壯力入無厚賞軍有退志將必喪氣雖二十萬衆或¶
有二心守則不堅戰則不強平冦之期未可&KR0114;也於弓¶
箭手民兵肯戰守之時事須賞勸所用金帛誠須大備¶
今陜西百姓巳虚三軍未振或聞三說之法可以備邊¶
以臣所見今㩁貨務商客&KR0138;有一百來名縱許於陜西¶
<pb:KR4d0025_SBCK_032-11b>¶
河東路以三說入中即縁商客未多且可少助糧草而¶
巳若金銀錢帛則歲時之内必難充足臣所以請放行¶
向南鹽客使客旅入納糧草并金銀錢帛數更有逐處¶
富實之家不爲商旅者必須以利勸之臣請逐處勸誘¶
入納上件物色一件納及得萬數除給與向南末鹽交¶
鈔外更與恩澤一萬貫者與上佐官三萬貫者京官致¶
仕如曾應舉到省與本科出身除家便官願班行安排¶
或不就差遣者亦聽所貴防秋之期頗有邊備乞朝廷¶
速爲大計使百姓樂輸三軍樂戰則夷狄不利中外無¶
憂山海之利何足以吝國家安危之計在聖心英斷天¶
下幸甚¶
　　　　奏陜西主帥帶押蕃落使¶
<pb:KR4d0025_SBCK_032-12a>¶
臣竊見環慶路熟戶蕃部約及二萬人内只蕃官一千¶
餘人各有請受毎人惟有料錢亦無月糧衣賜所費少¶
於養贍長行兵士皆能辛苦熟於戰闘如撫馭之間恩¶
威得所大可防托邊界減得兵馬今來環州种世衡原¶
州蔣偕撫馭蕃部最有畏愛緩急可以呼集使喚欲乞¶
朝廷先授此二人兼管轄蕃部使所貴激勸邊臣於熟¶
戶用心專加統領緩急使喚漸可減得戍兵萬數其四¶
路主帥亦令依&KR0199;時節度並帶蕃部使¶
　　　　奏乞宣諭大臣定河東捍禦䇿¶
臣竊見契丹遣使來朝廷言欲西征今邊上探報皆稱¶
契丹大發兵馬討伐呆家族并夾山部落及稱亦與元¶
昊兵馬相殺又報元昊亦巳&KR0039;集左廂軍馬旣是二國¶
<pb:KR4d0025_SBCK_032-12b>¶
舉動大兵必有大事以臣料之夾山等蕃部小族豈二¶
國盡舉大兵攻討此可疑一也又元昊自來惟倚契丹¶
侵凌中原今無大故何敢便與契丹相絶而舉兵相持¶
此可疑二也自古聖賢議論皆稱夷狄無信今朝廷便¶
欲倚憑此可疑三也前來契丹邀中國進納物帛欲屈¶
伏朝廷元昊僣號擾邊屢擒將帥如盟信可保何至此¶
今日之舉又可疑四也河東地震數年占書亦主城䧟¶
今二國之兵萃於彼方此又大可疑五也又邊上探得¶
契丹遣使二道至南山寧化軍岢嵐軍後面覷歩谷口¶
道路此又大疑六也設或二國不守盟信卒然奔衝以¶
數十萬衆乗不備而來河東軍馬不多名將極少衆寡¶
不敵誰敢決戰此大可憂一也契丹素善攻城今探得¶
<pb:KR4d0025_SBCK_032-13a>¶
&KR0039;集床子弩并砲手皆攻城之具與昔時不同況元昊¶
界無城可攻如却入漢界併攻三兩城破而屠之則其¶
餘城乗風可下此大可憂二也萬一此度却未奔衝以¶
取中國之信使安於疑爲後舉之䇿此大可憂三也今¶
乞聖慈顧問大臣如契丹可以保信必不入冦亦不與¶
元昊連衝則乞今日同署一奏納於御前使中外安靜¶
不更憂疑他日或誤大事責有所歸如大臣不敢保信¶
則乞指揮大臣今日更不歸㕔便畫禦捍之䇿抽何路¶
軍馬用何人將帥添&KR0002;干錢帛據何處要害如此定策¶
猶恐後時不能當二虜之勢或更因循度日直候大冦¶
入境然後爲謀則河東一傾危逼宗社臣待罪兩府義¶
當極論不敢有隱繫聖斷處之¶
<pb:KR4d0025_SBCK_032-13b>¶
　　　　奏乞拒契丹所請絕元昊和約¶
臣竊見契丹來書謀事在邀功勢將構難還答之際尤¶
宜愼重¶
　一書中言元昊於中國名體未順特爲朝廷行征討¶
　　　其邀功之意又大於前若許他此舉將來何以¶
　　　禮報此一難也¶
　一書中次言請朝廷絕元昊竊觀元昊所上書削號¶
　　　稱臣名體頗順雖未爲誠信茍遣人來納誓書¶
　　　朝廷何辭拒之元昊昨來納欵尚不肯言契丹¶
　　　指蹤朝廷豈可言契丹之意以拒其和如無名¶
　　　而拒則我自失信而從契丹之請此二難也¶
　一元昊於契丹從來未聞有不臣之狀或實於他邊¶
<pb:KR4d0025_SBCK_032-14a>¶
　　界曾有相傷况是三二百戶彼亦自可問罪何¶
　　故便要朝廷絕元昊進貢若朝廷因而從之苟¶
　　元昊不日却謝過於契丹又納其請則與元昊¶
　　依舊相連我與元昊怨&KR0169;轉大朝廷一失其守¶
　　長四夷輕中國之心此三難也¶
　一契丹今來逼朝廷絕元昊之欵我&KR0002;不敢違拒而¶
　　據從之將來契丹却稱元昊巳謝過設盟更不¶
　　討伐却逼朝廷與元昊通和是朝廷巳失所守¶
　　豈能更抗契丹之辭此四難也¶
　一朝廷&KR0002;以契丹之故阻絕元昊大信一失將來却¶
　　以何辭與他和約縱巧能設辭元昊豈肯以前¶
　　來所許屈伏於朝廷必乗我之失大有呼索此¶
<pb:KR4d0025_SBCK_032-14b>¶
　　　五難也¶
　一元昊或納誓書旣不可阻今契丹所請或即阻之¶
　　　誠朝廷之所重也然契丹元昊本來連謀今日¶
　　　之情未可憑信臣請朝廷建禦捍之謀以待一¶
　　　虜不必求二虜眞僞之情邊事如此恐誤大計¶
　　　不敢不言¶
　　　　奏爲契丹請絕元昊進貢利害¶
臣竊見契丹來書稱朝廷曾請契丹止遏元昊今聞名¶
體未順遂舉兵討伐又請朝廷絕元昊進貢契丹安肯¶
爲朝廷特舉大兵以討元昊此不可信一也&KR0002;自與元¶
昊有&KR0169;必行討伐其人使卽合堅請阻絕元昊何却只¶
問楊守素徃來次第是無必討之意此不可信二也余¶
<pb:KR4d0025_SBCK_032-15a>¶
靖等今有見虜主親信須指揮夏州令楊守素入南朝¶
勾當必是動有&KR0028;報今來虜使却言北朝並不知子細¶
此不可信三也萬一契丹必有深&KR0169;須行討伐必堅要¶
阻絕元昊豈暇問於南朝名體順不順顯是契丹虚稱¶
爲朝廷西征駐重兵於雲朔如元昊以誓書未立入冦¶
河東亦足相爲聲援得至則享厚利如元昊更不入冦¶
納誓書于朝廷則契丹自爲因行討伐使元昊入貢以¶
此爲功而駐兵雲朔以邀重報是契丹進退有利而俱¶
爲我害也臣謂朝廷今日答書則易將報必難而專於¶
致賂欲滿虜志則契丹大兵豈肯虚舉而善退願朝廷¶
熟慮此是先且大議備邊之策然後遣使徃來使虜知¶
我有備無必勝之理則亦可以遏其邀功求報之心縱¶
<pb:KR4d0025_SBCK_032-15b>¶
背盟好亦有以待之少減生靈之禍¶
　　　　奏乞將邊任官貟三年滿日乞特轉一資¶
臣等竊見陜西河東㳂邊州軍城寨主兵武臣并都監¶
巡撿寨主監押等自來與諸處武臣班行一例五年磨¶
勘旣勞逸不均又遷轉無别是致各圖優穩不就邊任¶
以此將佐而下常患乏人况戰守之地責其死節苟循¶
常規將何以勸臣等欲乞朝廷别立條制應陜西河東¶
㳂邉州軍滿三周年者並與特轉一資不隔磨勘所貴¶
邊上例各得人爲經久之備¶
　　　　奏乞重定戰功賞格¶
臣等竊見用兵以來戰陣行賞逐處起請所見各異或¶
謂須要首級或謂當録陣前得力之人至於使臣軍貟¶
<pb:KR4d0025_SBCK_032-16a>¶
並不許手下人所獲分數亦與士卒一般校功是以人¶
無適從㝡害邊事臣等欲乞朝廷將元定賞格并諸處¶
起請條貫重行定奪頒下諸路所貴軍中知信第賞無¶
差臣范仲淹臣韓&KR0318;¶
　　　　奏乞編録縁邊部署司條貫宣勑事¶
臣等竊聞朝廷已議差官删定天聖編勑所有諸路㳂¶
邊部署司前後承受宣勑條貫不少當用兵之際再合¶
參詳兼慮諸處多有漏落臣等欲乞朝廷指揮諸路㳂¶
邊部署司令具録前後宣勑條貫候到亦令相度編録¶
如一司一務編勑之例須下逐處各令遵守臣范仲淹¶
臣韓琦¶
　　　　奏乞差新轉京官人充㳂邊知縣事¶
<pb:KR4d0025_SBCK_032-16b>¶
臣等竊見陜西河東河北㳂邊次邊州軍當用兵備冦¶
之際逐縣令長尤要得人自來除合差京朝官外其餘¶
並從銓司擬注别無選擇之法臣等欲乞特降指揮今¶
後陜西河東河北㳂邊次邊州軍三千戸巳上縣令貟¶
闕並差奏舉磨勘新轉京官人充塡與當西川差遣所¶
貴邊遠之地人受其賜亦使才俊之流諳練邊事他日¶
選用不乏人臣范仲淹臣韓&KR0318;¶
　　　　奏乞免關中支移二稅却乞於次邊入中斛¶
　　　　　㪷¶
臣竊見陜西數年以來科率百端民力大困州縣督責¶
不能存濟兵間㝡爲民患者是支移稅賦轉般斛㪷赴¶
延州保安軍山坡險惡一路食物草料常時踴貴人戶¶
<pb:KR4d0025_SBCK_032-17a>¶
徃彼輸納比别路所貴三倍比本處州縣送納所費五¶
倍害民&KR0002;此實非久計臣等欲乞朝廷指揮都轉運司¶
體量關輔今來灾旱民力困乏如邊儲有備其二稅與¶
免支移并邊上入中斛㪷大段價高岀却京師見錢銀¶
絹萬數浩瀚亦令相度權於次邊州軍入中所貴減得¶
官中貴價旣次邊有備則毎遇事宜稍慢可以退那軍¶
馬於次邊就食糧草旣稍蘇民瘵又不誤軍期如此守¶
邊庶爲得䇿¶
　　　　奏乞許陜西四路經略司回易錢帛¶
臣等竊以西陲用兵以來㳂邊所費錢帛萬數浩瀚官¶
司屈乏未能充用其鄜延等四路帥臣雖有管本路糧¶
草之名然轉運司終是本職故不敢專行計置若不委¶
<pb:KR4d0025_SBCK_032-17b>¶
之經度即邊計常是不足臣等欲乞特降指揮下鄜延¶
環慶涇原秦鳳路經略使司應本路州軍所管錢帛並¶
許選差除廉幹使臣公人等任便回易其收到利錢明¶
入省帳收附所有勾當人等如能大段回易得利息委¶
本司具數保明聞奏特與相度酬賞所貴有助軍費少¶
紓民力¶
　　　　奏策試方略等人各與縁邊差遣事¶
臣等竊見河北陜西河東自來策試方略并南省特奏¶
名受恩澤人或未該放選及不理選限者雖程試之下¶
隅不及等或曉習邊事經歷艱苦或鄉曲有譽年未衰¶
退若只假以虚名實恐多有遺滯况㳂邊次邊小處判¶
司簿尉并鎭寨中務場常是闕官或於近裏差官徃彼¶
<pb:KR4d0025_SBCK_032-18a>¶
勾當到本處却闕官員甚有廢事臣等欲乞特降指揮¶
下河北陜西河東轉運司應本路䇿試方略并南省特¶
奏名人得雜出身試銜齋郞等未該放選及長司馬士¶
文學助教等並不理選限者如願入邊遠即相度年未¶
衰老有心力行止勾當得事之人具保明申奏與注陜¶
西㳂邊次邊小處判司簿尉内監㩁新置酒稅等場務¶
者只與驛劵更不支本官料錢臣范仲淹臣韓琦¶
　　　　奏乞減武臣充提刑及令樞密院三班選人¶
　　　　　進呈¶
今西北二方交困中原驍盛如此國家禦捍實在三邊¶
不惟戰將乏人其知州知軍并駐泊都監大寨寨主常¶
要有心力人勾當方可主兵馬安緝蕃部嚴治城寨體¶
<pb:KR4d0025_SBCK_032-18b>¶
探事機今來諸路提&KR0039;刑獄多占却心力使臣或邊上¶
倉卒要人終是怯懼不堪任使欲乞特降聖㫖諸路提¶
&KR0039;刑獄除川廣福建路依舊差文臣武職相兼外其餘¶
路分只令文資勾當却留武職揀選少壯有精神者並¶
與三路邊上差遣令慣習邊事或年甲雖高素有心力¶
未至衰老者亦可充邊上知州軍駐泊都監勾當頗濟¶
事務如無精神心力則是不材之人豈堪爲按察之官¶
澄淸部下因此便可退入閑慢差使庶免取&KR0015;四方仍¶
乞委樞密院除選揀上項提&KR0039;刑獄使臣外更常切於¶
武臣中選人及令三班院亦常選人逐月一度具選到¶
人姓名聞奏引見與㳂邊次邊差遣所貴邊上多得有¶
精神心力之人旣久於其事則漸增膽勇緩急可用此¶
<pb:KR4d0025_SBCK_032-19a>¶
乃養育將材禦備戎冦之要也至於川廣荆湖近蠻之¶
處亦乞重選知州軍都巡檢等以鎭撫邊界存活生民¶
　　　　奏乞揀選徃邊上屯駐兵士¶
臣竊見去年以來自京差撥禁軍徃陜西邊上屯戍内¶
有諸處鄕軍顧到經販之人并向南諸處廂軍揀上&KR0264;¶
塡逐指揮内有小弱怯懦之人道路指笑及到邊上不¶
堪披帶教閱虚破禁軍諸般請受支賜今來又差發兵¶
士五千人徃秦州添屯并續有諸軍發徃邊上替換欲¶
乞指揮下殿前馬歩軍司應在京及畿内諸軍今來并¶
向去合起發徃邊上兵士並須逐指揮依次勾來本司¶
子細揀選下小弱不堪披帶之人更不令發徃邊上其¶
揀下小弱人數内元係在京諸司庫務并外路廂軍如¶
<pb:KR4d0025_SBCK_032-19b>¶
却願歸本處舊指揮者並令送還内有身材比舊等様¶
小三兩指却少壯得力者即不得揀下所有年老病患¶
之人即等第與剰貟安排其逐指揮人貟年老疾患不¶
得力者亦便揀選别與安排却於本指揮向下人員十¶
將内揀選得功并武藝高強人升一兩資權管勾當候¶
轉貟日依本資施行如本指揮人員十將内無可選揀¶
即於以次指揮内選揀令權管補塡勾當所貴在路便¶
有幹了軍貟部轄各得齊整不至依前作過其所差兵¶
士本營在外州軍府者即委逐處長吏都監監押依此¶
揀選起發仍乞指揮諸路部署司將去年秋後差到屯¶
駐駐泊并今後差到兵士並依此揀選施行訖逐旋開¶
坐聞奏(所定武藝高強須以弓弩/别定斗力及射親格式)¶
<pb:KR4d0025_SBCK_032-20a>¶
　　　　奏乞揀㳂邊年高病患軍貟¶
臣等竊見用兵之處諸軍内&KR0002;有指揮使貟寮得力則¶
不唯訓練齊整兼臨陣之時各能將領其下士卒方肯¶
用命若人員不甚得力則向下兵士例各驕墯不受指¶
蹤多致退敗顯是軍氣強弱繫於將校今來邊上諸軍¶
人員甚有年老病患全不得力之人兼更有見闕人數¶
不少若不早行選擇則恐將來依前悞事臣等欲乞朝¶
廷於都知押班及近上内臣内選差諳歷邊事者三貟¶
内二貟徃陜西路一貟徃河東路計會逐處經略部署¶
司勾集管下屯駐駐泊就糧諸軍人貟司共揀選如内¶
有年高脚手沉重并疾患尫弱不堪披帶及愚戅全無¶
精神不能部轄者並開坐申奏内屯駐駐泊人貟一面¶
<pb:KR4d0025_SBCK_032-20b>¶
發遣赴闕别與安排所有就糧指揮人貟即更於逐人¶
名下各令指射願管廂軍去處聞奏仍勒在本營聽候¶
朝㫖候揀選畢即據指揮見闕人數便於諸軍十將以¶
上揀選甞有功勞者并武藝高強得力之人升一兩資¶
給帖權管候將來轉貟却依本資叙遷所貴將校得人¶
士卒增氣臣范仲淹臣韓琦¶
　　　　奏乞於散直等處揀有武勇心力人¶
臣竊知散直并下班殿侍内甚有經歷喫得辛苦之人¶
可以邊上使喚乞特降指揮下殿前司於散直下班殿¶
侍内揀選或有心力並具姓名聞奏當議再行揀選内¶
曾有過犯人如武勇岀倫亦别具姓名聞奏本班人貟¶
不得抑遏漏落當行勘斷其揀到人數别分等第内上¶
<pb:KR4d0025_SBCK_032-21a>¶
等人及識文字者差在闕人員處權管勾當三周年無¶
過犯得力者令逐處保明奏取㫖使與轉三班差遣權¶
管與依轉貟例逓遷安排有功勞者特行升擢大段勝¶
於年老轉貟之人有誤戰敵縁西北事大常須先選人¶
在軍中使喚以備邊事¶
　　薦舉¶
　　　　奏爲薦胡瑗李覯充學官¶
臣聞臣之至忠莫先於舉士君之盛德莫大於求賢泰¶
通之朝豈敢隱黙臣&KR0060;見前密州觀察推官胡瑗志窮¶
墳典力行禮義見在湖州郡學教授聚徒百餘人不惟¶
講論經㫖著撰詞業而常教以孝弟習以禮法人人嚮¶
善閭里歎伏此實助陛下之聲教爲一代美事伏望聖¶
<pb:KR4d0025_SBCK_032-21b>¶
慈特加恩奬升之太學可爲師法又建昌軍應茂才異¶
等李覯丘園之秀實&KR0018;文學著平土書明堂圖鴻儒碩¶
學見之欽愛講貫六經莫不贍通求於多士頗出倫輩¶
捜賢之日可遺於草澤無補風化伏望聖慈特令敦遣¶
延於庠序仍索所著文字進呈則見非常儒之學取進¶
止¶
　　　　奏邊上得力材武將佐等第姓名事¶
臣等在邊上體量得材武可用將佐人數如後¶
第一等涇原路部署狄靑有度量勇果能識機變¶
　　鄜延部署王信忠勇敢戰身先士卒¶
　　環慶路權鈐轄知環州种世衡足機略善撫馭得¶
　　　蕃漢人情¶
<pb:KR4d0025_SBCK_032-22a>¶
　　環慶路鈐轄范全武力過人臨戰有勇¶
　第二等鄜延路都監周美諳練邊情及有武勇(其人/累有)¶
(功勞欲乞特/加遥郡刺史)¶
　　知保州安軍劉拯有機智膽勇性亦沉審¶
　　奏鳳路都監謝雲行勇力有機今之驍將¶
　　延州西路巡撿使葛宗古弓馬精強復有膽勇(其/人)¶
(近聞本路有賊私事發/斷遣日乞别取/聖㫖)¶
　　鄜延路都監譚嘉震勇而有知戰守可用¶
　　涇原路都監黃士寧剛而有勇可當一隊¶
　　鄜延路鈐轄任守信能訓練有機智¶
　　涇原路都監許遷訓練嚴整能得衆情¶
　　秦鳳路鈐轄安俊勇而有辯倉卒可使¶
<pb:KR4d0025_SBCK_032-22b>¶
　　環慶路都監張建侯知書戢下可當軍陣¶
　　鄜延路都監張宗武精於訓練可僃偏禆¶
數内劉拯張建侯張宗武雖曾改轉一資比諸將未至¶
優異臣等今同罪舉保此三人巳各轉兩資及移易差¶
遣¶
　　　　再奏乞蔣偕轉官知原州¶
臣等竊見涇原路西北有鎭戎軍并山外城寨及東北¶
有原州㝡逼賊界又原州管下有明珠㓕藏康奴等蕃¶
部常與西賊相連作過㝡爲強惡若原州一面鎭靜則¶
本路只禦捍西北一路易爲兵力所以原州須要用心¶
官員在彼昨來臣某爲覩朝廷降勑差北作坊副使蔣¶
偕知涇州遂乞與本人轉一正使改知原州照管上項¶
<pb:KR4d0025_SBCK_032-23a>¶
一面蕃部尋奉勑就差知原州即不蒙改轉官資縁本¶
人自祕書丞制置青白鹽使相次該磨勘又差遣合入¶
提&KR0039;刑獄兼是准詔勑舉換右職即與近下差遣祕書¶
丞自乞換右職人不同況涇州是近裏節鎭原州是極¶
邊小郡比爲藉其才幹非有過犯虚降却本人差遣兼¶
本官到任巳過半年州界蕃族别無騷動伏望聖慈特¶
與轉一正使依舊本路駐泊都監知原州臣范仲淹臣¶
韓&KR0318;(兼在環慶州界&KR0039;集添/得蕃部一萬八千餘人)¶
　　　　奏舉雷蕳夫充邊上通判¶
臣等竊見祕書省校書郞僉書泰州觀察判官㕔公事¶
雷蕳夫昨蒙朝廷敦遣起於草澤佐幕以來僃見通敏¶
求之多士得爲異才欲乞聖慈特加奬擢與轉一官就¶
<pb:KR4d0025_SBCK_032-23b>¶
差充邊郡通判庶觀能效可進榮階若不如所舉臣等¶
甘當同罪臣范仲淹臣韓&KR0318;¶
　　　　奏舉姚嗣宗充學官¶
臣等竊見環州軍事判官監慶州糧料院姚嗣宗䇿試¶
方略考在優等效官邊郡不違險阻文筆竒峭有古人¶
風格兼通經術冝置國庠欲乞聖慈特受一學官候通¶
前任成四考日與轉原官&KR0002;不如舉狀臣等甘當同罪¶
臣范仲淹臣韓&KR0318;¶
　　　　奏馬懷德乞轉閤門祗候青澗城都監¶
臣等竊見延州青澗城兵馬監押侍禁馬懷德曾爲透¶
漏蕃賊降差監當本路體量得前人有武勇心力却奏¶
留在邊上使喚自後掩殺蕃賊破蕩族帳累度得功只¶
<pb:KR4d0025_SBCK_032-24a>¶
是轉一資酬奬其人實堪充將佐部領軍馬禦捍邊方¶
兼种世衡曾乞納所轉官資却與本人升擢伏乞聖慈¶
特與轉閤門祗候充延州青澗城都監臣范仲淹臣韓¶
&KR0318;¶
　　　　奏乞酬奬張信¶
臣等竊見環慶教押軍陣奉職張信自殿侍在邊上累¶
次與西賊闘敵前在延州趙瑜等手下作前隊殺退蕃¶
賊得趙瑜等銀盌衣服後來趙瑜等並轉三資張信即¶
未曾酬奬其人氣豪膽勇武力過人爲一時之猛士在¶
指使中少見其比欲乞朝廷特與改轉一侍禁送种世¶
衡手下管押軍隊分擘與禁軍一兩指揮專切敎習獨¶
作一隊爲竒兵使喚必能身先士卒以立勝功臣范仲¶
<pb:KR4d0025_SBCK_032-24b>¶
淹臣韓&KR0318;¶
　　　　奏乞差宣撫副使¶
臣奉勑差充陜西路宣撫使續奉朝㫖體量於次邊入¶
中糧草事臣旣蒙朝廷重寄須體量逐處將帥勇弱官¶
吏能否那移軍馬并相度錢穀利害求訪民間疾苦照¶
管縁邊蕃部料度冦情經畫勝勢以分朝廷萬一之憂¶
非臣之愚可能獨幹衆務臣昨日入對乞聖慈更選臣¶
寮一員與臣同徃每事議而後行庶少差失伏乞早降¶
指揮兼臣巳奏乞免罷御筵錫賫雖添差一員不至勞¶
費¶
　　　　再奏乞召試前所舉館職王益柔章岷蘇舜¶
　　　　　欽等¶
<pb:KR4d0025_SBCK_032-25a>¶
臣昨在樞密院日舉文行有名之士十人堪充館閣職¶
事乞取聲稱著聞者先次召試自臣過中書後商量謂¶
所舉人多不可一齊召試欲候其中更有淸望官舉者¶
即先次施行今所舉人内殿中丞王益柔巳有杜衍先¶
曾舉奏太常丞章岷又有王堯臣蔣鏜舉奏大理評事¶
蘇舜欽亦有王拱辰舉奏此三人並有清望官舉薦又¶
見巳到京及待闕未赴任欲乞降聖㫖便與一試仍乞¶
指揮學士院各試文論二首足以觀其才識不令更試¶
詩賦恐詞藝小巧無補大猷况朝廷擢才之際寧使滯¶
淹不同尋常陳乞之人更延資考¶
　　　　奏殿直王貴等¶
臣有隨行指使右班殿&KR0033;王貴殿前指揮使出職在邊¶
<pb:KR4d0025_SBCK_032-25b>¶
上三年有餘右班殿直徐正殿前指揮使出職在邊上¶
二年半各好人材弓馬累度隨軍出入勾當兵馬須得¶
幹辦三班奉職郭慶宗曾經戰闘得功及有心計緩急¶
使喚得力上件三人並堪邊上任使欲乞朝廷各轉一¶
資充㳂邊寨主監押如未有員闕即目令隨行指使候¶
到邊上遇有闕處即具奏差取進止¶
　　　　奏杜曾張&KR0198;¶
臣竊聞朝廷欲差杜曾判大理寺張&KR0198;河北路轉運使¶
杜曾詳明法令必能稱職張&KR0198;廉謹精懃搢紳所許錢¶
穀重難實所諳練兼本官自可三司副使發運使之任¶
縁河朔屯師右武之地當選人經营一面爲用兵之備¶
伏望聖慈委大臣再加銓擇庶免頗有改更(杜曾自梓/州遠回又)¶
<pb:KR4d0025_SBCK_032-26a>¶
(河北轉運使自有今來留住判寺是在京重難職任乞/與别議恩澤張沔自到陜府累有人舉奏乞别與差遣)¶
　　　　奏舉張去惑許元¶
臣竊覩國家用兵以來急於財利雖百姓大困更難刻¶
剥三軍不足又須經營莫若求通敏之才省枉費之用¶
庶幾下不生怨上不乏須臣竊見殿中丞監在京&KR0358;貨¶
務許元才力精幹逹於時務伏望聖慈指揮取索&KR0358;貨¶
務勾當過有勞績特與超轉一官差充江淮制置發運¶
判官必能減省冗費䟽通利源不害生民胥助軍國又¶
臣切見寧州通州著作佐郞張去惑素有時材不避艱¶
苦昨慶州修大順城建事之初日有冦至人情畏懼却¶
求中輟遂差張去惑徃彼勸諭將佐晝夜興功衆乃同¶
心方能集事兼於寧州專管修城或創修山城功料浩¶
<pb:KR4d0025_SBCK_032-26b>¶
澣並以了畢防城戰具皆精辦臣昨同罪舉本人乞改¶
一官充陜西轉運判官巳奉朝㫖依奏&KR0248;有闕即差今¶
來陜西省罷轉運判官其張去惑自合别與差遣伏望¶
聖慈差監在京&KR0358;貨務替許元勾當臣所舉此二人&KR0002;¶
不能辦濟臣甘失舉之罪¶
　　　　奏杜&KR0142;等充館職¶
臣聞書曰先王坐以待旦旁求俊乂蓋天下治亂繫之¶
於人得人則治失人則亂故先王盡心焉臣伏覩朝廷¶
兩府任人多擢於兩制詞臣必由於館殿是館殿爲育¶
材之要府豈宜賢俊不充至于衰索唐太宗置文館延¶
天下賢良文學之士令更&KR0043;直聽朝之暇引入内殿講¶
論政事至夜久方罷今館閤臣寮率多清貧僑居桂玉¶
<pb:KR4d0025_SBCK_032-27a>¶
之地皆求省府諸司職任或聞在館供職者惟三兩人¶
甚未稱陛下長養群材之意臣切見虞部貟外郞杜&KR0142;¶
太常丞章岷祕書丞尹源祕書丞張掞殿中丞王益柔¶
殿中丞吕士昌大理寺丞蘇舜欽大理寺丞楚建中環¶
州軍事判官姚嗣宗國子監直講孫復或文詞雅遠可¶
潤皇猷或經述精通能發聖藴伏望聖慈委中書相度¶
其間聲實巳著者乞不限資任先次召試各補館職或¶
有未協公議者乞加詢采更&KR0248;悉其才行即賜施行今¶
後館閣臣寮供職經二年不就諸司職任者乞特與恩¶
例差遣庶令英俊之遊日玩典籍不親米鹽之務專修¶
經緯之業長育人材無尚於此臣竊聞太宗皇帝慕唐¶
文皇之英風特建祕閣與三館並崇聽朝之餘時或遊¶
<pb:KR4d0025_SBCK_032-27b>¶
幸此祖宗盛事不爲不重今館閣供職貟數至少臣方¶
敢上言所舉雖多皆搢紳有聞之士更在朝廷取擇臣¶
謂天下至大聖人其難之綱紀或隳雖治必亂俊哲所¶
聚雖危必安今邊鄙尚虞旰&KR0628;未暇正宜廣捜時彦大¶
修王度以固其本之時也惟聖慈留意¶
　　　　奏乞將所舉許元張去惑下三司相度任使¶
臣近與宰臣上殿因議財用不足蒙賜德音謂宜選諸¶
路轉運使臣尋面對云轉運司得平和之人則可得刻¶
剥之人則百姓受弊㝷奉聖㫖民惟&KR0022;本不可侵擾臣¶
退而思之以江淮制置發運司爲財賦之要地㝡宜得¶
人使二員互換上京所轄諸州不暇巡歷臣切見監在¶
京&KR0358;貨務内殿中丞許元智識通敏可幹財賦復能愛¶
<pb:KR4d0025_SBCK_032-28a>¶
民不爲侵刻遂舉充江淮制置發運判官又著作佐郞¶
通判寧州張去惑昨在邊陲實經煩使遂舉監在京&KR0358;¶
貨務替許元此二人臣曾舉充陜西轉運判官巳奉聖¶
㫖依奏候有闕日與差旣是轉運判官資地今來舉充¶
上件職任未至過越切見朝臣宋緘陳執禮爲因王欽¶
&KR0002;妻并宋綬妻陳乞在京監當有臺臣上言不當巳奉¶
聖㫖改差臣在樞密院日所舉許元張去惑勾當錢穀¶
雖與前人陳乞事體不同亦慮三司别有長才可舉伏¶
望聖慈指揮三司副使相度此二人之才如不堪上件¶
任使即别舉朝臣庶協公議¶
　　　　奏雪滕宗諒張亢¶
臣昨日面奏滕宗諒事當天威震怒之際臣言不能盡¶
<pb:KR4d0025_SBCK_032-28b>¶
又章得象等不知彼中事理虚實皆不敢向前惟臣知¶
從初子細又只獨自陳說顯渉黨庇宗諒雖巳行勘鞫¶
必能辯明虛實然有未逹之情須至上煩聖聽今具畫¶
一如後¶
　一梁堅元奏滕宗諒於涇州賤買人戸牛驢犒設軍¶
　　　士臣切見去年葛懷敏軍敗之後向西州軍官¶
　　　貟驚憂計無所出涇州無兵賊馬巳到渭州只¶
　　　是一百二十里滕宗諒起遣人戸強壯數千人¶
　　　入城防守其時兵威巳沮又木冰寒苦約十日¶
　　軍情愁慘得滕宗諒管設環慶路節次䇿應軍¶
　　　馬四頭項一萬五千餘人酒食柴薪並足衆心¶
　　　大喜當倉卒之時有此才力雖未有大功顯是¶
<pb:KR4d0025_SBCK_032-29a>¶
　　急難可用之人所以舉知慶州縁其時賊馬逼¶
　　近收買牛驢犒軍從有虧價情亦可恕¶
　一梁堅奏滕宗諒在邠州聲樂數日樂人弟子得銀¶
　　楪子三二十片者臣與韓&KR0318;到邠州筵會一日¶
　　其時衆官射弓各將射中楪子散與過弓箭軍¶
　　人及妓樂即非宗諒所散與人而罪歸於滕宗¶
　　諒又云士卒怨嗟況邊上筵會是常當直軍人¶
　　更畨祗候因何得其日便有怨嗟¶
　一梁堅奏稱滕宗諒到任後使錢十六萬貫其間有¶
　　數萬貫不明今來中使體量却稱只是使過三¶
　　千貫入公用巳有十五萬貫是加誣錢數料是¶
　　諸軍請受在十六萬貫之内豈可諸軍請受亦¶
<pb:KR4d0025_SBCK_032-29b>¶
　　　作宗諒使過臣在慶州日亦借隨軍庫錢回易¶
　　得利息二萬餘貫充隨軍公用支使外却納足¶
　　官本今來宗諒所用錢數物料必亦是借官本¶
　　　回易所得將充公用¶
　一環慶一路四州二十六寨將佐數十人兵馬五萬¶
　　自宗諒勾當已及八九箇月並無曠闕邊將軍¶
　　民亦無詞訟處置蕃部軍馬公事又無不了&KR0002;¶
　　不才之人豈能當此一路¶
　一邊上主帥&KR0002;不仗朝廷威勢何以彈壓將佐軍民¶
　　使人出死力禦捍強敵宗諒是都部署經略使¶
　　　一旦逐之如一小吏後來主帥豈敢便宜行事¶
　　亦無以立威人皆知其自不可保且將帥樹威¶
<pb:KR4d0025_SBCK_032-30a>¶
　　者是國家爪牙之威也須假借勢力方能集事¶
　一防秋是時主帥未有顯過而奪其事任將令下獄¶
　　&KR0002;遇賊兵冦境未知令何人卒然處置此路又¶
　　差王元權之况王元在河東沮法巳曾責降今¶
　　且在邊上備貟豈可便當一路委寄恐更誤事¶
　一宗諒&KR0199;日疎散及好榮進所以招人謗議易爲取¶
　　信¶
　一臺諫官風聞未實朝廷即便施行臣目擊非虛而¶
　　未蒙朝廷聽納臣&KR0002;是誑妄之人不當用在兩¶
　　府旣有目覩之事豈可危人自安誤陛下賞罰¶
　　兼西北未寧見捜求稍可邊上任用之人即加¶
　　奬擢豈宜逐旋破壞使邊臣憂惕不敢作事雖¶
<pb:KR4d0025_SBCK_032-30b>¶
　　　國家威令不可不行須候見得實情方可黜辱¶
　　　臣欲乞朝廷指揮宗諒且在任勾當委范宗傑¶
　　　在邠州一面勘鞫干連人并將巳取到慶州錢¶
　　　帛文帳磨勘如宗諒顯有欺隱入巳及乖違大¶
　　　過即勾宗諒勘鞫如無乖違大過又無欺隱入¶
　　　已即差人取問分析縁由入急逓聞奏别取進¶
　　　止所有張亢亦奉聖㫖令便勘鞫臣體量得張¶
　　　亢不能重愼爲事率易昨在渭州亦無大段過¶
　　　犯乞委范宗傑一就勘鞫干連人依勘滕宗諒¶
　　　事行遣聞奏仍乞以臣此奏宣示臺諌官&KR0248;勘¶
　　　得滕宗諒張亢却有大段乖違過犯及欺隱入¶
　　　已仰臺諫官便是彈劾臣甘與二人同行貶黜¶
<pb:KR4d0025_SBCK_032-31a>¶
　　　臣所以極言者蓋陛下委寄邊臣使一向外禦¶
　　　而無外憂之禍則邊上諸路人人用心不至解¶
　　　體有誤大事¶
　　　　再奏辯滕宗諒張亢¶
臣聞議論太切必取犯顔之誅保任不明豈逃累已之¶
坐&KR0212;典斯在具寮式瞻臣自邊陲誤膺奬擢授任不次¶
遇事必陳切見故監察御史梁堅彈奏滕宗諒於慶州¶
用過官錢十六萬貫有數萬貫不明必是侵欺入巳及¶
邠州宴㑹并涇州犒設諸軍乖越不公至聖慈赫怒便¶
欲罷去臣縁在彼目擊雖似過當别無切害不曾有一¶
兵一民詞訟至於處置邊事亦無疎虞臣遂進諫乞聖¶
慈差官勘逐具與辯明未銷挫辱恐誤朝廷賞罰又有¶
<pb:KR4d0025_SBCK_032-31b>¶
上言張亢驕僣不公臣亦乞根勘辯明或無深過如有¶
大叚乖越侵欺入已臣甘同受貶黜臣所以激切而言¶
者非滕宗諒張亢勢力能使臣如此竭力也蓋爲國家¶
邊上將帥中未有曾立大功可以威衆者且遣儒臣以¶
經略部署之名重之又借以生殺之權使彈壓諸軍禦¶
捍大冦不使知其乏人也&KR0002;一旦以小過動搖則諸軍¶
皆知帥臣非朝廷腹心之人不足可畏則是國家失此¶
機事自去爪牙之威矣唐末藩鎭多殺害逐去節度使¶
於軍中自立帥臣而當時不能治者由帥臣望輕易於¶
摇動之故也今燕度勘到滕宗諒慶州一界所用錢數¶
分明並無侵欺其毀却涇州前任公用磨勘到干連人¶
只稱有送官貟等錢物亦不顯入已又是元彈奏狀外¶
<pb:KR4d0025_SBCK_032-32a>¶
事件所有張亢借公用錢買物事未發前巳還納訖又¶
因移任借却公用銀却留錢物准還皆無欺隱之情其¶
餘罪狀多未摭實其干連人黨盛寒之月久在禁繫皆¶
是非辜若令燕度勘問二人旣事非&KR0192;實必難伏辯或¶
逼令認罪又是陛下近臣不可辱於獄吏或至錄問有¶
辭即須差官再勘其合干人黨轉不&KR0147;生兼邊上臣寮¶
見此深文謂朝廷待將帥少恩於支過公用錢内搜求¶
罪戾欲䧟邊臣且寨下州郡風沙甚惡觸目愁人非公¶
用豐濃何以度日豈同他處臣寮優游安穩坐享榮禄¶
陛下深居九重當須察此物情知其艱苦豈可使獄吏¶
爲功而勞臣抱怨臣欲乞聖慈據燕度奏到事節特降¶
朝㫖差使臣二人賫去取問滕宗諒張亢如實是巳犯¶
<pb:KR4d0025_SBCK_032-32b>¶
便仰承認當議量情親斷如别有縁由亦具分析聞奏¶
候到見得别無枉抑便可取㫖斷遣如有異同即乞朝¶
廷别選官勘鞫免致冤滯其干連人且乞指揮放出知¶
在臣則巳有不合保此二人罪狀乞聖慈先次貶黜免¶
令臣包羞於朝受人指&KR0015;儻聖慈念臣不避艱辛尚留¶
驅使即於河東河北陜西乞&KR0024;一郡臣得經畫邊事一¶
一奏論或補二輔近州臣得爲朝廷建置府兵作諸郡¶
之式以輔安京師臣之此請出於至誠願陛下不奪不¶
疑況臣久爲外官不知輔弼之體本是麤材柢堪犬馬¶
之用若令臣待罪兩府必辱君命且畏人言臣無任祈¶
天望聖請命激切屏營之至¶
　　　　再奏雪張亢¶
<pb:KR4d0025_SBCK_032-33a>¶
臣昨日見樞密院進呈張亢所奏曾將公用錢回易到¶
利息買馬及交鈔乞與呈索之人自甘伏罪乞不追䆒¶
遊索之人取㫖下燕度結案聞奏臣伏覩編勑指揮若¶
將公使錢回易到别物公用但不入已更不坐罪其張¶
亢所奏二事若未有發露乃是自首縱巳發露亦不入¶
巳合該上項編勑指揮臣昨與韓&KR0318;在涇州同使公用¶
錢曾爲慶州簽判祕書丞馬倩身三本人家貧親老與¶
錢一百貫文又涇州保定知縣大理寺丞劉襲禮丁父¶
憂家貧起發不得與錢一百貫文又&KR0593;州推官監環州¶
入中陳叔度丁父憂家貧無依與錢五十貫文又進士¶
黃通來涇州相看與錢五十貫文並是一面將公使庫¶
錢回易到利息相兼使用即不曾親使著係省官錢自¶
<pb:KR4d0025_SBCK_032-33b>¶
來&KR0065;上有公使錢處爲有前項條貫及有回易利息但¶
不入巳各是從便使用今來若依編勑施行則張亢自¶
首與逰索人錢不曾入已又是燕度元勘外事節朝廷¶
自可指揮不須却送入案兼恐追㝷元逰索之人或在¶
遠方何時結絕&KR0002;不用上件編勑指揮則臣與韓&KR0318;亦¶
有上件與人錢物罪狀須至自劾昔人有言曰法者聖¶
人爲天下畫一不以貴賤親疎而輕重也伏望聖㫖送¶
樞密院依詳編勑及將臣與韓琦用錢事狀并張亢所¶
奏二事一處定斷以正典刑¶
　　　　奏辯陳留移橋¶
臣前日與章得象以下親奉德音謂近知左右臣寮恐¶
上不能主張不敢盡心言事今後不得更事形迹避渉¶
<pb:KR4d0025_SBCK_032-34a>¶
朋黨須是論列必無所疑臣等千載遭逢得陛下聖言¶
及此不勝慶幸不勝慶幸臣日夜發憤願盡其心以副¶
陛下待輔弼之意雖犯雷霆豈敢回避今切見審刑大¶
理寺奏斷王堯臣巳下公案内有情理不圎刑名未審¶
之處如便降勑恐外議紛紜傳播天下臣忝參預大政¶
豈當緘黙&KR0018;陛下前日之訓爲天下罪人今略指陳事¶
節奏陳如後¶
　一陳留橋是眞宗皇帝親詔爲損舟&KR0179;遂遣使經度¶
　　　而遷之前來姚仲孫在三司日杜衍乞移此橋¶
　　　仲孫不行王拱辰知開封府日又乞移之拱辰¶
　　　亦是不行昨又令催綱使臣乞移此橋本府前¶
　　　來官貟只差一主簿相度便具申奏朝廷不知¶
<pb:KR4d0025_SBCK_032-34b>¶
　　　先朝有詔失於論詳遂許移之三司爲去年新¶
　　曾添修今又破材料遂奏乞差官相度乃是舉¶
　　職今却以不應奏而奏坐罪惟聖慈深察方可¶
　　見情¶
　一據案申照勘得三司手分巳先撿尋移橋文字於¶
　　初九日納在王堯臣處要行遣申奏次日方見¶
　　王&KR0538;爲本人自陳留替回堯臣遂先發言問當¶
　　移橋利害&KR0538;方對荅即非因王&KR0538;請託而後行¶
　　也望聖慈察此一節¶
　一經曰貴貴爲其近於君也貴老爲其近於親也又¶
　　堂高則陛高盖言重公卿者所以尊天子也今¶
　　三司使主天下大計在天子股肱之列有大罪¶
<pb:KR4d0025_SBCK_032-35a>¶
　　　則陛下自行貶廢不可使法吏以小過而辱之¶
　　　投鼠忌器正在此矣陛下縱有輕近臣之意不¶
　　可外示於人何哉近臣輕則減天子之重矣今¶
　　法寺坐堯臣杖七十公罪其過至小伏望聖慈¶
　　特遣中使傳宣安撫釋放贖法便令入謝以存¶
　　國體群臣幸甚幸甚¶
　一王&KR0538;得替賃盧家宅子稱每月饒減得房錢一貫¶
　　文其人巳移辰州通判只是暫時守官即非久¶
　　住宅子之時又未曾言請託橋事量人情只是¶
　　爲王&KR0538;曾在本縣守官遂欲借宅子與住其王¶
　　&KR0538;尚不肯須用錢賃居只饒減得錢一貫文今¶
　　因王礪奏王&KR0538;受盧家請託入獄之後須至虚¶
<pb:KR4d0025_SBCK_032-35b>¶
　　有招認豈可一兩貫錢便使得一貟外郞請託¶
　　此事兼案内照勘得因堯臣問及遂說利害又¶
　　無不移橋之言豈是請託之情今獨追官勒停¶
　　衆議未允望聖慈深察可見其情或與罰銅監¶
　　當亦減得外邊怨謗又免本人頻來理雪紊煩¶
　　朝廷¶
　一陳榮古定奪橋事據案帳上開說所損舟船五十¶
　　五隻内五十隻因風并相磕撞致損只有五&KR0215;¶
　　因橋致損又根䆒得元乞移橋狀内所說損却¶
　　人命及䧟沒財物並是虚誑所以榮古定奪更¶
　　不移橋今來雖依王礪所奏移歸舊處一則違¶
　　先朝詔命二則未及月餘巳聞新橋不利損&KR0077;¶
<pb:KR4d0025_SBCK_032-36a>¶
　　舟&KR0179;撞折橋柱及水勢稍惡重船過徃不易若¶
　　再差人體量必是先朝不錯移改以此知陳榮¶
　　古所定未必不當雖三度取狀不全招認罪名¶
　　蓋有此情理須至分疎本因公事别無私曲今¶
　　法寺坐爲私罪伏望聖慈特與改作公罪免令¶
　　過後頻來理雪¶
　一愼越是三司判官本案管移橋公事旣聞差王礪¶
　　重行定奪遂令人探問移與不移今來勘得别¶
　　無情弊伏望聖慈特與改作公罪庶免非辜¶
　一王礪與堯臣祖同姓名素不相喜因此定奪遂誣¶
　　奏乞勘三司情弊又奏愼越是堯臣所舉必有¶
　　姧謀今有勘劾别無情弊亦無奸謀王礪親自¶
<pb:KR4d0025_SBCK_032-36b>¶
　　　定奪此是當以實言且非風聞之失也¶
右前件王堯臣罪名乞特出聖意差中使傳宣放罪令¶
依舊起居并乞特降聖㫖王&KR0538;免追官罰銅與監當陳¶
榮古愼越並與改作公罪如此施行則衆情稍安群議¶
自息王礪初奏王堯臣必有情弊及有奸謀滿朝公&KR0056;¶
憂堯臣禍有不測頼陛下仁聖特與辯明不陷深文群¶
臣又近奉德音令不避嫌疑而况陛下越次擢用敢不¶
盡心助陛下之明德臣至誠激切絲髮不隱望天鑒照¶
臨¶
　　　　奏爲劉滬董士廉修永洛城乞委魚周詢等¶
　　　　　勘鞫¶
涇原路走馬承受趙正奏内殿崇班劉滬著作佐郎董¶
<pb:KR4d0025_SBCK_032-37a>¶
士廉被狄靑枷送司理院次竊縁此二人元稟四路都¶
部署節制徃修永洛城即非是二人擅興及四路罷後¶
本路部署司抽下軍馬其人即合依禀罷修不合堅執¶
拒抗臣料其情蓋本人在彼相殺得功降下周回蕃部¶
又已下手修築城寨懼見中輟之後本路責其經畫不¶
當故以死拒抗一面興修意望成功亦求免罪始末可¶
見非有他意况劉滬是㳂邊有名將佐最有戰功國家¶
且須愛惜不可輕棄恐狄青因怒輒行軍法則邊上將¶
佐必皆銜怨謂國家&KR0018;此有勞之臣人人解體誰肯竭¶
力邊事其董士廉是朝廷京官即非將佐亦將一例枷¶
勘蓋狄青麤人未知朝廷事理萬一二人被戮逐家骨¶
肉必來訴之闕下亦更多有臣寮上言紊煩聖聽雖知¶
<pb:KR4d0025_SBCK_032-37b>¶
將帥行得軍法即非用兵進退之際有違節制自是因¶
爭利害致犯帥威昔陳湯矯詔命以破虜王濬違節制¶
以下吳皆釋罪封侯以勸將列伏望聖慈特遣中使乗¶
驛徃彼委魚周詢周惟德取勘劉滬所犯因依情罪聞¶
奏仍送邠州拘管聽候朝㫖一則惜得二人不致因公¶
被戮二則惜得狄靑尹洙免被二家骨肉稱&KR0072;致訟儻¶
允臣所奏事可兩全彰陛下保庇邊將之恩使武臣效¶
死以報聖慈¶
　　　　奏葛宗古¶
臣竊知延州西路都巡撿使葛宗古爲侵用公使錢入¶
已奏案巳上朝廷臣昨奏陳邊上得力將佐葛宗古實¶
在其數今恐審刑大理寺斷入極典縱蒙朝廷寛貸亦¶
<pb:KR4d0025_SBCK_032-38a>¶
須降充近下班行必然挫屈更無勇戰之氣臣伏覩刑¶
統節文諸監臨主守以官物私自貸人及貸之者無文¶
記以盗論有文記准盗論立判案減二等即充公&KR0492;及¶
用公&KR0351;物&KR0002;出付市易而私用者各減一等坐之議曰¶
即充公&KR0351;謂以官物廻充公&KR0351;今朝廷支賜臣寮公使¶
錢旣巳支付逐處更不係省帳拘管不收出剰亦無磨¶
勘其公使錢顯是廻充公&KR0351;之物私用者自有上項正¶
條兼元無條貫今將私用公使錢入巳爲監主自盗之¶
法只是法寺近例斷遣不敢從輕遂至入罪切慮今後¶
有公使錢處官貟因循之間爲人捃拾多䧟除名死罪¶
之坐誠爲法之一弊公朝固當正之伏望聖慈宣喚新¶
判大理寺杜曾令上殿指陳侵用公使錢正條付中書¶
<pb:KR4d0025_SBCK_032-38b>¶
參酌免有枉濫其葛宗古弓馬精强復有膽勇在鄜延¶
路中最爲驍果今來朝廷選將之際此人實恐難得乞¶
從正條定罪然後議其末減¶
　　雜奏¶
　　　　奏乞罷參知政事知邊郡¶
臣近與韓&KR0318;上言陜西邊畫略陳八事須朝廷遣使便¶
宜處置方可辦集又近覩手詔下問合用何人鎭彼西¶
方兩府巳奏見選人進呈次今西人議和變詐難信成¶
與不成大須防將來之患臣久居邊塞下誠無寸功如¶
言鎭彼西方保於無事則臣不敢當但稍知邊情願在¶
驅䇿雖無竒効可平大患惟期夙夜經畫措置兵馬財¶
賦及指蹤諸將同心協力以禦深入之虞今防秋事近¶
<pb:KR4d0025_SBCK_032-39a>¶
恐失於後時願聖&KR0268;早賜指揮罷臣參知政事知邊上¶
一郡帶安撫之名足以照管邊事乞更不帶招討部署¶
職任¶
　　　　奏乞互換巡邊¶
臣等奉聖㫖商量互換徃陜西邊上照管臣等今商量¶
欲乞今秋差臣韓&KR0318;先徃邊上勾當&KR0248;將來春初即臣¶
仲淹却徃替換所有逐人舊例御筵并錫賚等並乞免¶
取進止¶
　　　　奏乞免參知政事錫賚¶
臣蒙恩擢授參知政事今日入朝竊知例有錫賚縁臣¶
昨拜樞密副使巳蒙恩賜虚薄之才涓勞未立不可再¶
有貪冒貽譏縉紳伏望聖慈特賜寢罷庶寛憂懼實頼¶
<pb:KR4d0025_SBCK_032-39b>¶
照臨¶
　　　　奏乞免錫賚¶
臣今月二十三日蒙聖恩差到中使賜臣銀絹者伏念¶
臣偶以非才誤膺柬拔備位樞府僅方踰月改參大政¶
不可復賚今早巳具奏陳乞賜罷回聖澤庶安愚悃謹¶
具奏聞¶
　　　　奏避蔡禀嫌¶
臣一女子嫁得監察御史蔡禀之弟今來禀爲糺弹之¶
官臣在政府恐有妨礙須合上言乞聖慈特降指揮取¶
進止¶
　　　　奏乞在京并諸道醫學教授生徒¶
臣觀周禮有醫師掌醫之政令歲終考其醫事以制其¶
<pb:KR4d0025_SBCK_032-40a>¶
禄是先王以醫事爲大著于典册我祖宗朝置天下醫¶
學愽士亦其意也即未曾教授生徒今京師生人百萬¶
醫者千數率多道聽不經師授其誤傷人命者日日有¶
之臣欲乞出自聖意特降勑命委宣徽院選能講說醫¶
書三五人爲醫師於武成王廟講說素問難經等文字¶
召京城習醫生徒聽學并教脉候及修合藥餌其鍼灸¶
亦别立科教授經三年後方可選試高第者入翰林院¶
充學生祗應仍指揮今後不由師學不得入翰林院如¶
在外面私習得醫道精通有近上朝臣三人奏舉者亦¶
送武成王廟比試更委宣徽院覆試取醫道精深高等¶
者方得入翰林院祗應如内中及諸宮院使不經官學¶
百姓醫人有功効者只與支賜如祗應十年以上累有¶
<pb:KR4d0025_SBCK_032-40b>¶
効者即與助教或殿侍三司軍大將安排即不得入翰¶
林院所有諸道州府巳有醫學博士亦令逐處習生徒¶
并各選官專管仍指揮轉運使提&KR0039;刑獄轉運判官所¶
到&KR0039;撿其學醫生徒候念得兩部醫書精熟即與免戶¶
下諸般差配如祗應州府累有功効者即保明聞奏與¶
助教安排所貴天下醫道各有原流不致枉人性命所¶
濟甚廣爲聖人美利之一也¶
　　　　奏乞選河北州縣官貟¶
臣謹按唐初内開十六衛以聚戎臣外開折衝果毅府¶
五百七十四以屯兵伍使三時農務一時習武無事則¶
武臣居内以奉&KR0043;衛有事則武臣居外以統軍旅自武¶
德至開元百三十年天下府兵無逆亂者及開元末倚¶
<pb:KR4d0025_SBCK_032-41a>¶
安忘危仍廢府兵天下遂亂其後兵伍皆市井徒驕蹇¶
怨叛終䘮唐室國家今於河北&KR0039;得義勇鄉兵二十萬¶
亦如唐之有府兵也然所置官屬及揀&KR0039;法制即與唐¶
末&KR0011;且逐處官非其人不能以恩撫綏以威制服臣恐¶
一旦倉卒不爲國家之用旣教以弓矢馭之失道則冦¶
亂之資巳先成矣今河北州縣部内各管義勇其長吏¶
中才可馭衆或智可防亂或威懾衆望者有幾人哉臣¶
料按察使奏黜者不過老昧貪猥之人存留者不過勤¶
謹畏懼之士其馭衆防亂恩威得所者必未多也由此¶
觀之是陛下河北二十萬之衆未有統領而無所倚頼¶
也今北戎方盛河朔千里無陜西&KR0028;山之險又官軍數¶
少難當大敵或更增置官軍即財力巳困無以供億如¶
<pb:KR4d0025_SBCK_032-41b>¶
此則陛下將何爲必安之計不可不思也豈易百十貟¶
官吏爲難而不以統二十萬兵伍爲重然固家恐北戎¶
之疑必未欲多置兵伍臣請且選逐處州縣長吏須命¶
一二才臣專徃河北與轉運使安撫使令行按察逐處¶
知州知縣縣令内有才智不長非可統理兵衆者雖無¶
過犯並等第列名聞奏内近成資者差人承替未近成¶
資者與移諸路州縣却將諸處舉到知州知縣縣令人¶
内揀選有材幹者先差徃河北塡替仍授以訓兵之要¶
其知州並别授宣命專管勾義勇兵甲公事知縣並帶¶
都監監押其縣令中有願換班行充知縣兼監押者並¶
聽亦乞於武臣中選堪知縣者前去如此則得人稍多¶
必能統領教習使行軍陣之序金鼓之節賞罰之約緩¶
<pb:KR4d0025_SBCK_032-42a>¶
急遣就統領可戰可守不誤大事又良吏撫馭恩威得¶
所雖有飢饉不爲冦亂其河東路即乞續次依此施行¶
此國家大計非臣之敢輕言也¶
　　　　奏乞召募兵士捉殺張海等賊人事¶
臣竊見鄧州奏賊人張海等一行巳及六十餘人各騎¶
鞍馬有弓弩器械驚刼縣鎭恣取金帛強掠士女不懼¶
朝廷凶虐如此百姓&KR0013;害不堪其憂臣恐逐處窮民見¶
其豪盛各生健羡聚成徒黨脅取州縣事勢漸次張大¶
不早殄滅必生它患漢唐之末皆因群盗而天下大亂¶
朝廷豈得安然伏乞聖慈來日便差中使計會殿前馬¶
歩軍司於七百料錢巳下軍分内召募情願捉殺強賊¶
人貟兵士三百五人須是勇壯喫得辛苦或曾經使喚¶
<pb:KR4d0025_SBCK_032-42b>¶
之人限一兩日内引見面賜盤纒錢并冬寒綿衣及大¶
與逐月添支選差有心路使臣部押與謝雲行同去分¶
布掩殺不以遠近粘趂直候捉殺靜盡即等第優與酬¶
奬¶
　　　　奏乞指揮管設捉賊兵士¶
近奉聖㫖召募到兵士三百人又於三班院取到使臣¶
部領前去金商州捉殺賊徒雖蒙支賜綿絹及傳宣戒¶
訖切縁彼中賊徒方盛刼取財物虜掠士女烹宰牛羊¶
恣行意氣致諸處軍民中強惡之人徃徃生心其差去¶
兵士支賜不多又是七百已下料錢每日計得錢二十¶
餘文在路只供得火隊柴薪鹽醋歛掠或遇天寒路遠¶
不免飢凍豈有勇氣向前力戰更恐差去使臣無别心¶
<pb:KR4d0025_SBCK_032-43a>¶
計不能撫恤爲宣命&KR0131;切連夜拖拽更致怨憤逃走入¶
賊中其患愈大欲乞特降聖㫖更選差近上有心力使¶
臣一貟星夜前去同共部押逐程&KR0043;處官破柴薪鹽醋¶
不令歛掠仍密切别降指揮下捉賊兵馬到有賊地分¶
州軍只作長吏意度逐人辦肉一斤麪一斤酒一升管¶
設所有使臣軍員别破酒食如遇大叚雨雪兵士單寒¶
向前不得即更令製造紬綿被襖支散所貴各得飽暖¶
則有勇氣可以擒賊亦上感聖恩不致怨叛仍令差去¶
使臣常切體量兵士内有結構逃走或出怨言扇搖軍¶
衆者明立照證處斬訖奏臣在邊上體當軍情須是如¶
此恩威兩立纔能使喚方保無事今來兵士不多易爲¶
豐足大都防於未萌若待叛怨之後旋行招撫則深損¶
<pb:KR4d0025_SBCK_032-43b>¶
國威亦不懷感賊大之後所費無窮其餘處捉賊兵士¶
到有賊地分州軍亦令依此體量施行候賊平日各歸¶
地分自然不更管設乞垂聖斷¶
　　　　奏乞發兵徃荆南捉賊¶
荆門軍奏賊人張海等巳到彼中人數漸多荆湖少兵¶
大可憂慮似此一路殺人放火驚刼郡縣朝廷&KR0002;只行¶
遣文書將何以濟空發使命前去别無兵馬彼中賊無¶
所畏取便屯結一路州郡無兵之援何以守禦伏望特¶
出聖意於在京發兵三千人作三節起發如賊巳銷滅¶
即以上件兵士於荆南府潭州分屯以鎭遠方如尚猖¶
獗聞京師兵來則一路州郡望風增氣賊勢自然窮蹙¶
易爲翦除不成大患¶
<pb:KR4d0025_SBCK_032-44a>¶
　　　　奏乞差人部送吳遵路家屬¶
知永興軍兼經略安撫使龍圖閣&KR0033;學士吳遵路身亡¶
縁本家只有一子全未歷事家眷幼碎兼陜府界賊盗¶
頗多伏望聖慈指揮下陜西轉運司多差公人兵士津¶
置仍選官一員部送至京及指揮逐州多差人防送免¶
致踈虞取進止¶
范文正公政府奏議卷下¶
<pb:KR4d0025_SBCK_032-44b>¶
