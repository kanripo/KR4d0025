# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 12


部郎中許公墓誌銘¶
公諱衮字公儀世為燕人皇考諱某王考諱某並隠君¶
子也避五代之難不榮以祿考諱某汶陽之廬令累贈¶
光祿少卿妣清河張氏贈河内縣太君皆積徳深長慶
<pb:KR4d0025_WYG_012-1b>
著來嗣公英秀而文與時㑹亨開寶八年太宗之尹開¶
封也龍徳日彰髦傑之士其嚮如雲是嵗秋賦公卿送¶
名者比比焉及試藝公為之首覆策于庭復有高等時¶
登甲乙科者必更州縣有唐之遺風釋褐除江寧府獄¶
曹掾本路大使言聽決詳明上既御大器北伐太原促¶
召至行在曰我姑試之除均州防禦判官郡將表其能¶
狀乃拜太子右贊善大夫通判姑蘇郡事時二浙之地<md:KR4d0025_SBCK_012-1b>¶始歸朝廷宿政如繩公善解之就進殿中丞俄拜奉常
<pb:KR4d0025_WYG_012-2a>
博士領曹南郡樹善屏惡新民耳目以前均𣙜浙右坐¶
聨職之累降品一等領饒陽錢監未㡬辦之移倅弋陽¶
郡復官曲臺在郡七陳諫章上愛其忠就遷本郡守受¶
代至闕下復上策議并所著文四十巻翌日召試禁庭¶
上覽而嘉之曰南府才冠吾不失人即以本官直昭文¶
館賜服五品判登聞鼓院由是四方之訟清而不壅以¶
奉安先塋請理覃懷郡出奉公家入敦孝事河内人歌¶
焉又西陲文州扼其戎險命公往刺逺人便之真宗即
<pb:KR4d0025_WYG_012-2b>
位一日謂執政曰人君之言行也動乎天地不可以誣¶
命公脩注記以先君之諱固請不獲須正人也公在館¶
三進秩至於職方員外郎因論邊事慷慨動上心面改<md:KR4d0025_SBCK_012-2a>¶兵部方將圖任遘疾求解不得去以景徳二年四月二¶
十九日終于京師武成坊之私第享年五十七娶朱氏¶
封永城縣君有子四人伯曰珂祁州深澤尉仲曰琰有¶
文與行擢進士第今為太常博士奉朝請叔曰琦恭謹¶
有立今為右侍禁衛州兵馬監押季曰頊早亡一女適
<pb:KR4d0025_WYG_012-3a>
進士張濤朝廷贈公尚書户部郎中進封夫人河南縣¶
太君子登朝也以某年某月日歸葬于懷之河内縣某
鄉¶某里銘曰¶
燕趙之英邦家之寶親逢聖神首冠俊造翹翹入彀郁¶
郁登瀛榮滯六曹淹恤百城晩歸内朝端立右史直道¶
始行怒飛爰止嗚呼遇豈不奇進豈不時賢者弗達天¶
乎可疑葬于善地兮保以令嗣兮亦公之意兮<md:KR4d0025_SBCK_012-2b>¶　　　滕公夫人刁氏墓誌銘
<pb:KR4d0025_WYG_012-3b>
序曰葬者藏也欲人不得而見之也君子之思也逺故¶
復卜于山坎于泉又刻名與行從而祕之意百代之下¶
治亂之變觀其銘思其人而不敢廢其墓斯孝子之心¶
取諸大過初夫人之長子今祠部外郎宗諒作諫官以¶
抗章黜知玉山郡再貶莅池陽之𣙜酤俄而起倅江寧¶
府事常謂池之九華山上凌紫霄下盤洪流千巖白雲¶
萬壑清風草木多靈民人一熙書契已降不知干戈居¶
者得其壽藏者得其朽乃歎曰是可隐志焉是可宅先
<pb:KR4d0025_WYG_012-4a>
焉即奉先公太博之靈葬于此山之金雞原斯又大過¶
之意至矣哉時景祐之三載明年夫人無疾而終春秋¶
七十有二閏四月舉而祔之禮也夫人姓刁氏其先譜<md:KR4d0025_SBCK_012-3a>¶史存焉皇考諱晃後唐天平軍節度判官王考諱傑梁¶
泰寧軍節度判官考諱允成皇朝贈太子右贊善大夫¶
夫人歸滕氏服勤婦道自先太博之遺世也二子尚幼¶
夫人夙夜誨導内惟節儉外豐禮於賓客俾令人是親¶
以就厥文行而祠部君克承善志鴻軒鳳翥有風采于
<pb:KR4d0025_WYG_012-4b>
朝廷夫人累封渤海縣太君次子宗元就養于家未登¶
祿仕二女適名族稱其禮範夫人之性柔而明端而慈¶
曉文翰通名理事長如不克撫下如不及居大族餘五¶
十載門中無間言及子以言貶顛沛於江湖間夫人從¶
之未嘗出憂語知事君之然也難哉故生享徳於慶閭¶
沒反真於福地某於祠部同年之執也嘗入拜于堂上¶
知夫人之賢而敢述焉其銘曰<md:KR4d0025_SBCK_012-3b>¶九江之上九華之中孝子宅親厥思無窮茫茫萬年高
<pb:KR4d0025_WYG_012-5a>
岸可遷尚有人焉來此拳拳曰賢哉滕公夫人之墓再¶
拜而去¶
　　　都官員外郎元公墓誌銘¶
公諱奉宗字知禮其先臨川大姓危氏也皇考諱仔倡¶
唐信州刺史避楊渥之亂東依錢氏時朝廷命討淮南¶
未行而終因家於餘杭王考諱徳照為吳越王相僅三¶
十年賜姓元氏累贈太保考諱秀文典吳越書命累贈¶
太僕少卿妣陳氏贈馮翊縣太君少卿子五人曰興宗
<pb:KR4d0025_WYG_012-5b>
象宗宜宗道宗公即幼子也三人事忠懿王有儒術皆¶
補為郎象宗忠懿之壻也從而還朝以文召試拜光禄¶
寺丞公精於詞律景徳中天子臨軒試天下士公中甲<md:KR4d0025_SBCK_012-4a>¶科初命歙州績溪縣事再命常州武進令皆以㢘愛稱¶
遷漳州從事故鎮牧錢公惟濟洎數朝賢交章保任除¶
忠正軍掌書記俄改淮南幕本道按刑使采公理行以¶
聞擢拜太子中允領淝川𣙜酤朝廷以西蜀天下之富¶
昔者吏嚵民膏怨所由生階之為亂宜清舉者往焉公
<pb:KR4d0025_WYG_012-6a>
例改知蜀州晉原縣今上即位遷太常丞賜服五品還¶
知通州海門縣遷博士入拜尚書屯田員外郎有監郡
之¶行公以思事松楸願得餘杭一閒局莅之詔從其請再¶
朞求分務南都尋告老歸姑蘇郡朝廷恤之補一子官¶
又以籍田之慶進都官外郎景祐戊寅嵗十月丙戌考¶
終于永定里第之寢享年七十有八始娶吳氏再娶李¶
氏封壽安縣君公三子昞煜暕皆舉進士昞從其補今<md:KR4d0025_SBCK_012-4b>¶為歙縣簿煜暕並策名煜不赴調暕解官俱就養左右
<pb:KR4d0025_WYG_012-6b>
及公之喪勺水不入口者三日公孝悌之性不避禍難¶
初江浙始下關譏甚嚴衣冠之族咸促赴闕下無敢私¶
歸公聞太夫人之憂晝匿夜馳以及於葬兄道宗有才¶
名不就世祿舉天府進士為搢紳先生所推諾公友事¶
之如在膝下易衣并食不改其樂有兄子翼幼依於公¶
愛之如傷敎之若不及以至于成宗黨稱焉相國潁川¶
公曩司淛漕公在武進諸郡有難獄多命公決之在海¶
門日患斥鹵之澤民無甘飲及卜良地鑿大池廣方百
<pb:KR4d0025_WYG_012-7a>
步積泉袤丈自是雖甚旱暵人常賴之又邑有大瀆亘¶
數十里堙而不治公抗議籍力導至于海人咸利焉公¶
退十餘年創竹亭花圃逍遙其間多素食清居非有道<md:KR4d0025_SBCK_012-5a>¶者不接晩年制斂服葬器而命諸子曰吾死之日必歸¶
我于父兄之側魂如有知得事親於地下諸子如其教¶
以其年十二月甲申葬于錢塘履孝鄉峴陁嶺之先塋¶
禮也某以公年徳嘗脩鄉丈之禮而敢銘焉¶
榮華之衢奔者無極公乎何心却焉而息孝友之風樹
<pb:KR4d0025_WYG_012-7b>
者無㡬公乎何心沒焉不已遷惠于民抱道于身于嗟¶
君子吾不知夫古人¶
　　　贈兵部尚書田公墓誌銘¶
公諱錫字表聖世為京兆人唐徳之衰徙家于蜀昔武¶
王封舜之後於陳春秋時公子完如齊子孫遂大食采¶
於田而命氏焉厥後將有穰苴相有千秋斯可謂之著¶
矣大王父易直王父成皆隐君子也文而不耀父懿因<md:KR4d0025_SBCK_012-5b>¶公之貴累贈尚書左司郎中善教于家嘗命公曰汝讀
<pb:KR4d0025_WYG_012-8a>
聖人之書而學其道慎無速為期二十年可以從政矣¶
公服其訓拳拳然博通羣書東游長安昌黎韓丕復居¶
驪山白鹿觀數年器志大成拔王府薦有聲于京師太¶
宗皇帝親策天下進士擢公第二人時太平興國三年¶
秋也釋褐除將作監丞通判宣城郡召還改著作佐郎¶
俄拜右拾遺直史館賜五品服出為河北轉運使改知¶
相州就除左補闕移桐廬郡遷起居舍人遷判登聞鼔¶
院尋以本官知制誥進兵部員外郎充職以直言改户
<pb:KR4d0025_WYG_012-8b>
部郎中出守淮陽以留獄之謗左降海州團練副使起¶
為工部員外郎直集賢院復户部郎中真宗皇帝即位¶
遷吏部郎中判審官院兼通進銀臺封駮司賜金紫求<md:KR4d0025_SBCK_012-6a>¶出典海陵郡還臺兼御史知雜拜右諫議大夫史館脩¶
撰以咸平六年十二月十一日終于私第享年六十四¶
公自白衣已有意于風化上書闕下請復鄉飲禮又請¶
脩藉田禮及在朝廷知無不言太宗初既取太原范陽¶
未下帝怒不賞平晉之功中外囂然而莫敢言者獨公
<pb:KR4d0025_WYG_012-9a>
上書論諫理意深切帝感悟璽書褒荅賜内帑錢五十¶
萬僚友謂公曰今日之事鮮矣宜少晦以逺讒忌公曰¶
事君之誠惟恐不竭矧天植其性豈一賞之奪耶在河¶
朔暨相州累章論邊事至桐廬郡以吳越之邦歸朝廷¶
未乆人阻禮教邈如也公下車建孔子廟教之詩書天¶
子賜九經以佑之自是睦人舉孝秀登搢紳者比比焉¶
在郡聞禁中火拜章極言上嘉之及還眷遇愈隆㑹乾<md:KR4d0025_SBCK_012-6b>¶明節館閣多進詩歌帝獨喜公之辭乃依韻和賜令宰
<pb:KR4d0025_WYG_012-9b>
相宣付公又上封禪書謂五代之亂人如豺虎不圖復¶
見太平宜崇檢玉之禮以荅天意公在西掖㑹京畿大¶
旱禱祠無應遂抗言切于時政故有宛丘之行咸平初¶
出使秦隴迴上三章言陜西數十州苦于靈夏之役朝¶
廷為之慼然出海陵之初以星文示變拜疏請降詔責¶
躬上奉天誡真宗皇帝嘉其意屢召對便殿及行降中¶
使撫安仍加寵賚爰有翰林學士承㫖宋公白舉公賢¶
良方正以副天下之望一日召對乆之且曰陛下以皇
<pb:KR4d0025_WYG_012-10a>
王之道為心臣請采經史中切於治體者上資聖覽帝¶
深然之乃具草以進手詔荅曰卿能演皇王清淨之風¶
述理亂興亡之本備觀鑒戒朕心渙然所撰三十篇皆<md:KR4d0025_SBCK_012-7a>¶隠其目公奉事兩朝由遺補歴御史至諫議大夫前後¶
章疏凡五十有二嘗謂諸子曰吾每言國家事天子聴¶
納則人臣之幸不然禍且至矣亦吾之分也及終有遺¶
表陳邦國安不忘危之意其家弗預焉天子怛然命中¶
使賻之有制痛悼贈工部侍郎二子改大理評事持䘮
<pb:KR4d0025_WYG_012-10b>
中並給月俸哀榮之禮可謂至矣後以二子登朝累贈¶
兵部尚書寳元幾年某月某日與夫人合𦵏于泗州臨¶
淮縣某鄉之某原禮也公娶楊氏再娶奚氏封江陵縣¶
君能循法度以配君子二子長曰慶逺今為駕部員外¶
郎次曰慶餘今為比部郎中竝克奉堂構有能政于四¶
方女三人長適王氏次適龎氏季適張氏皆以婦道稱¶
公動必以禮言必有法賢不肖咸憚伏之出處二十年<md:KR4d0025_SBCK_012-7b>¶未嘗趨權貴之門在貶廢中樂得其正晏如也著文章
<pb:KR4d0025_WYG_012-11a>
成五十巻目之曰咸平集行于世論者曰在大禹時臯¶
陶矢厥謨在湯武時伊尹周公為之訓誥故教化紀綱¶
莫盛于三代而子孫有天下皆數百年秦滅詩書其風¶
丕紹至西漢得賈誼董仲舒其言可以追先王之烈而¶
弗克施使後世王者無復起三代之心由漢始也聖宋¶
定天下太宗鋭意太平真宗之初復親擢俊乂如田公¶
之徒並見奬用惜乎不終其才豈皇天之意特厚于古¶
歟某㓜聞高風未嘗游于其門今駕部書先君之履業
<pb:KR4d0025_WYG_012-11b>
索文于江外某敢約而脩之又采舊老之言而作銘云¶
嗚呼田公天下之正人也言甚危命甚竒盡心而弗疑¶
終身而無違嗚呼賢哉吾不得而見之<md:KR4d0025_SBCK_012-8a>¶　　　兵部侍郎致仕胡公墓誌銘¶
寳元二年六月十八日尚書兵部侍郎致仕胡公薨于¶
餘杭郡之私第明年二月十有一日𦵏于杭之錢塘縣¶
南山履泰鄉龍井源以夫人潁川郡君陳氏祔焉禮也¶
孤子楷泣血言于友人范某禮經謂稱揚先祖之美以
<pb:KR4d0025_WYG_012-12a>
明著于後世此孝子孝孫之心也然而言之不文行而¶
不逺處䘮之言烏乎能文今得浙東簽書寺丞俞君狀¶
先人之事而敢請誌焉某曰孔子見齊衰者必作重其¶
孝于親也敢不唯命公諱則字子正婺之永康人也昔¶
虞舜之後有胡公武王封于陳葢族望之來逺矣皇考¶
諱彭王考諱濲皆隠于唐季其道不顯考諱承師在鄉¶
閭間以積善稱因公而貴官至尚書比部員外郎贈<md:KR4d0025_SBCK_012-8b>¶吏
部郎中妣應氏封永樂縣太君贈普寧郡太君公少¶而
<pb:KR4d0025_WYG_012-12b>
倜儻負氣格錢氏為國百年士用補廕不設貢舉吳¶越
間儒風幾息公能購經史屬文辭及歸皇朝端拱二¶年
御前登進士第釋褐為許州許田尉以幹自聞補蘄¶州
廣濟宰又補憲州録曹以本道計使諫大夫索公湘¶之
舉改秘書省著作佐郎簽署貝州節度觀察判官公¶事
升本省丞知潯州拜太常博士提舉二浙𣙜茶事兼¶知
桐廬郡丁太夫人憂服除以本官知永嘉郡遷屯田¶員
外郎提舉江南路銀銅場鑄錢監擢任江淮制置發¶運
<pb:KR4d0025_WYG_012-13a>
使轉户部員外郎入為三司度支副使賜金紫除禮¶部
郎中京西轉運使又移廣南西路轉運使以户部郎¶中
充江淮制置發運使轉吏部郎中改太常少卿丁先<md:KR4d0025_SBCK_012-9a>¶君
憂終制知玉山郡移福唐郡拜右諌議大夫知杭州¶入
判流内銓以舉官累責授少常知池州未行復諫議¶大
夫知永興軍領河北都轉運使給事中入權三司使¶拜
工部侍郎集賢院學士知陳州進刑部再牧餘杭郡¶踐
更中外凡四十七年得請加兵部侍郎致仕朝廷命¶長
<pb:KR4d0025_WYG_012-13b>
子通判錢塘以就養又六年而終享齡七十有七天¶子
聞而悼之進一子官初至道中公在憲州時西寇梗¶邊
朝廷命師五路入討詔具三十日糧以從之索公方¶引
公督隨軍糧草事公曰為百日計猶或不支奈何索¶公
乃遣公入奏召對逾刻公陳邊事如指之掌上顧左¶右
曰州縣中有如此人遂可其奏具示甄拔之意後大¶帥
李繼隆果與寇遇十旬不解索公曰微子幾敗吾事<md:KR4d0025_SBCK_012-9b>¶一
日其帥移文曰兵將深入糧可繼乎公曰師老矣矯¶問
<pb:KR4d0025_WYG_012-14a>
我糧為歸師之名耳請以有備報之索從其議彼即¶自
還無以咎我其先見如此及索公主河北計又奏辟¶之
遂以貝州之行朝廷遣使省天下冗役就命公行河¶北
道凡去籍者僅十萬數民用休息在潯州人有虎患¶公
齋戒禱城隍神翌朝得死虎于廟中其誠之效歟按¶池
州永豐監得匿銅數萬斤吏懼當死公思之曰昔馬¶伏
波哀重囚而縦之前史義焉今銅尚在吾忍重其貨¶而
輕數人之生耶咸以羨餘籍之不復為坐在江淮制¶置
<pb:KR4d0025_WYG_012-14b>
日㑹真宗皇帝奉祀景亳公實主其供億千乘萬騎¶至
于禮成無一毫之闕帝深愛其才面加奬勞遂進秩¶登
于計相之貳在廣南西路有大舶困風于逺海食匱<md:KR4d0025_SBCK_012-10a>¶資
竭久不能進&KR0421;人告窮于公公命瓊州出公帑錢三¶百
萬以貸之吏曰&KR0421;本無信又海舶乘風無所不之公¶曰
逺人之來不恤其窮豈國家之意耶後&KR0421;人卒至輸¶上
之貨十倍其貸朝廷省奏而嘉焉又宜州繫重辟十¶九
人時有大水公不慮患而特往辨之活者九人焉在¶福
<pb:KR4d0025_WYG_012-15a>
唐有官田數百頃民輸租食利舊矣至是計臣上言¶請
就鬻之責其估二十萬貫民不勝弊公奏之未報章¶三
上且曰百姓疾苦刺史當言之而弗從刺史可廢矣¶乃
有俞詔減其直之半而民始安公領三司使寛於財¶利
不以刻下為功時上方以兩京陜西官鹽嵗久民鮮¶得
食而日以犯法命通商有司重其改作公首請奉詔¶其
事遂行公性至孝自曲臺丁太夫人憂廬于墓側以<md:KR4d0025_SBCK_012-10b>¶終
喪紀有草木之祥本郡表之及西京之行以家君朱¶紱
<pb:KR4d0025_WYG_012-15b>
為請上曰胡某為孝雖非其例與以明勸也搢紳先¶生
榮之又天禧中尚居郎署朝廷擬公諫議大夫知廣¶州
公以家君八十嵗懇辭于政府乃復有制置之行尋¶以
哀去職得盡心於喪葬公富宇量篤風義往往臨事¶得
文法外意人或譏之公亦無悔焉其輕財尚施不為¶私
積士大夫又稱之福唐前郡將被訟去官嘗延蜀儒¶龍
昌期與郡人講易率錢十萬遺之以歸事在訟中及¶公
下車昌期自益部械至公曰斯何罪耶遽命釋之見¶以
<pb:KR4d0025_WYG_012-16a>
賔禮法當償其所遺公代以俸金仍厚遣而還又濟¶陽
丁公為舉子時與孫漢公客許田公待之甚厚及其¶執
政而雅故之情不絶若休慼士人而未嘗預暨丁有<md:KR4d0025_SBCK_012-11a>¶朱
崖之行昔之賔客無敢顧其家公實被議出玉山郡¶尚
屢遣介夫不逺萬里而往遺焉此又人之難矣及退¶居
西湖乘畫船擊清波深樽雅絃左子右孫與交親笑¶歌
於時嵗之間浩如也人不謂之賢乎夫人潁川郡君¶有
慈和之徳先以夀終令子四人長曰楷都官員外郎¶前
<pb:KR4d0025_WYG_012-16b>
知眭州祥符七年秋登服勤詞學科所至政能有先¶君
風度次曰湘好學有志識朋友多之次曰桂俊異居¶喪
而亡次曰淮孝謹有成人風二女長適泉州徳化縣¶尉
蘇璠次適御史臺主簿華參而亡其閨門之範見其¶潁
川之誌某非特為重齊衰之情嘗倅宛丘郡㑹公為¶二
千石以國士見遇且與都官布素之㳺誠可代孝子¶而
言焉銘曰<md:KR4d0025_SBCK_012-11b>¶進以功退以夀義可書石不朽百年之為兮千載後
<pb:KR4d0025_WYG_012-17a>
　　　胡公夫人陳氏墓誌銘¶
詩稱采蘩夫人不失職也夫人之職莫先乎舅姑甘旨¶
以事居蘋蘩以事往故可以配君子正家道也夫人姓¶
陳氏金華郡之令族曽祖諱晦祖諱資父諱文諭皆樂¶
善于家不從仕宦夫人幼賢父母篤愛擇公而妻之及¶
公中科第累調逺方二親樂閭里與姻族㳺夫人願侍¶
左右不從公行凡二十年縫衣爨飱必躬親之至舅姑¶
之終與公執喪三年然後就公官所此夫人大節無愧
<pb:KR4d0025_WYG_012-17b>
天下之為人婦者有聲詩之義焉又性好禮自少至老¶
對公如賔客加以純儉而仁筓服之餘皆均于親之貧¶
者夫人自公登朝封上黨縣君公為諫議大夫進封本<md:KR4d0025_SBCK_012-12a>¶郡君寳元元年秋九月寢疾乃齋沐易衣怡怡而終享¶
年七十有九以三年二月十一日與公合葬于履泰鄉¶
龍井源禮也子四人長曰楷都官員外郎次曰湘曰桂¶
曰淮並太常寺太祝二女習夫人之教柔淑有禮宗黨¶
稱焉長適蘇氏次適華氏銘曰
<pb:KR4d0025_WYG_012-18a>
惟孝惟禮作配君子伊夫人兮至矣¶
　　　寧海軍節度掌書記沈君墓誌銘¶
呉興郡太守滕侯下車求故同年沈兄之家得諸孤問¶
其墳墓曰貧未之葬滕侯傷之乃謀于僚屬卜善地揀¶
良日其禮悉備以寳元三年二月某日𦵏于徳清縣之¶
永和鄉大壯嶺君諱嚴字叔寛世為本郡人其先食邑¶
於邥後子孫失國而為沈氏漢晉而下代有其人曽祖<md:KR4d0025_SBCK_012-12b>¶諱規祖諱廷誨父諱延岫皆隠而不仕叔寛幼負器識
<pb:KR4d0025_WYG_012-18b>
服親之教宗經屬文有聲于江表大中祥符七年秋郡¶
國敦遣首送于禮部明年春禮部較天下之才奏叔寛¶
第四人天子命試于庭中甲科除南康軍判官三載有¶
善績改宣城節度掌書記國家興山澤之利主計等薦¶
君洪州武寧之茗局外臺上請兼領本邑事朝廷從之¶
既而吏畏其㢘民愛其慈君子謂之善政餘杭郡榷酤¶
嵗金二十萬貫為諸郡之劇主計又奏君尸之三年而¶
還會故參政蔡公居守南都以同年之㳺惜其沈俊辟
<pb:KR4d0025_WYG_012-19a>
為留守推官其年秋七月以疾終于官所享年五十叔¶
寛孝悌于家事其親未嘗違顔色視兄之孤必先於己¶
子與人交篤於信義善人君子無不樂見之及聞其亡<md:KR4d0025_SBCK_012-13a>¶皆相弔云天與其才也又賦其行也而不及其顯以夀¶
也悲夫三子曰祁曰邰曰郁並從儒學必有立者二女¶
長適前進士陳經次女未笄長女之嫁蔡公不逺千里¶
命齎金以送之及君之葬又滕侯極意以營之有以見¶
叔寛感人之深也如此某同年之列最相知心故書之
<pb:KR4d0025_WYG_012-19b>
銘曰¶
叔寛叔寛生兮可愛殁兮可傷友朋之望兮子孫其昌¶
　　　户部侍郎贈兵部尚書蔡公墓誌銘¶
寳元二年嵗次巳卯四月前參知政事户部侍郎蔡公¶
薨天子悼之卿大夫憂之國人傷之上命三公舉行典¶
禮贈兵部尚書諡曰文忠以康定二年嵗次辛巳十一¶
月某日𦵏于許州陽翟之某山公諱齊字子思其先周<md:KR4d0025_SBCK_012-13b>¶之子孫累封于蔡因以著姓秦漢以降代生偉人曽祖
<pb:KR4d0025_WYG_012-20a>
綰贈太保洛陽人也嘗宰萊之膠水居官九年民愛以¶
深遂家焉祖諱鄰贈太傅隱居丘園以墳素為樂考諱¶
夢臣累贈中書令博通經史善時筆與宗族居鄉黨稱¶
其孝友娶楚國太夫人張氏而生公教之親仁賔來如¶
歸公幼而神秀眉目廣聳見者異之嘗依外舅劉氏學¶
於彭城今相國隴西公迪時為監郡得公詩語歎曰渠¶
有大志宜善視之大中祥符八年春真宗皇帝臨軒以¶
文考天下之士公中第一及引對文陛堂堂英偉進退
<pb:KR4d0025_WYG_012-20b>
有法上大悦顧謂寇萊公曰得人矣遂下詔俾金吾給¶
七人清道自公始也釋褐除將作監丞通守兖海郡移¶
北海郡召還以大著直集賢院主判三司開拆司賜服<md:KR4d0025_SBCK_012-14a>¶五品今上即位拜右司諫同脩起居注改禮部員外郎¶
兼侍御史知雜事賜金紫歴户部度支二副使遷起居¶
舍人知制誥同知審官院既而召入翰林為學士兼侍¶
讀學士轉禮部郎中龍圖閣學士守西京以便親求為¶
髙密郡徙南京入除左諫議大夫權御史中丞尋改給
<pb:KR4d0025_WYG_012-21a>
事中復充龍圖閣學士權三司使拜樞密副使進禮部¶
侍郎參知政事以户部侍郎罷終于汝陰郡享年若干¶
楚國在堂君子哀之公之弟秘書丞稟甥著作佐郎寇¶
平幹公襄事中山郡夫人劉氏哭泣三年至于疾廢二¶
子尚幼曰延慶太常寺太祝曰延嗣祕書省正字長女¶
適試將作監主簿劉庠次女在室而某自布素從公之¶
逰見公出處語黙無一不善門中奉親日視其親色諸<md:KR4d0025_SBCK_012-14b>¶公昆弟愛之如傷先朝采拔以輔相器之當遺弓之初
<pb:KR4d0025_WYG_012-21b>
公懷哀慕不能食者數日家人視其衾衣涕泗霑溼公¶
病汝陰聞拓拔僭稱嘻吁感槩敎弟稟言西事甚詳葢¶
忠孝之性發之天也公於親舊間雖死生不易彼有孤¶
遺則必為之備嫁娶又好學無倦未嘗不以名教為急¶
孔子之後世襲文宣公嘗宰曲阜乾興中四十九代孫¶
承祐卒遂廢十餘年公聞承祐有母弟在抗章請復其¶
嗣有詔從之其立朝也能清其心髙其行未嘗取於人¶
明肅太后時用事中貴人董脩景徳寺時公在翰林詔
<pb:KR4d0025_WYG_012-22a>
為之記中人求公善辭許以不次公遲之不進故被誣¶
而出至髙密㑹嵗饑公請蠲諸州税又力請放海利以¶
救東人于今賴之公兩居憲臺方嚴不動百辟畏其風<md:KR4d0025_SBCK_012-15a>¶權戚有過則彈劾不隱未嘗求其下也明肅之終莊惠¶
復立閤門促百僚賀公毅然正色目臺吏不得追班前¶
白執政遂罷自是莊惠損抑禮數有力焉在樞密院海¶
南奏交趾八百餘人避本國之虐以歸我議者謂不如¶
還之恐生邊患公曰當内之荆湖間活以閒田奈何求
<pb:KR4d0025_WYG_012-22b>
生而來委之兕虎蠻亦人也義必不還苟散為民盜從¶
而戮之酷又甚焉爭之不能得後果為亂捕之嵗餘宜¶
桂以西皆警朝廷患之公猶有愧色在政府浩然示至¶
公於中外以進賢為樂以天下為憂見佞色則嫉聞善¶
言必謝孜孜論道以致君堯舜為心與大臣居和而不¶
倚正而不訐無親疎之間有方大之量朝廷為之重刑¶
賞為之平及其出也未踰嵗時而天子思之公遽不起<md:KR4d0025_SBCK_012-15b>¶嗚呼公之生也天有意也公之亡也天無意乎使在位
<pb:KR4d0025_WYG_012-23a>
而夀則道徳功名非竹帛之可勝矣銘曰¶
㤗山之東齊魯同風厥生我公我公堂堂觀國之光亨¶
于真皇真皇上僊隕血漣漣欲報昊天今上聖神迺眷¶
正人參于國鈞純徳坦坦平心浩浩進退惟道恕以待¶
物誠以報國仁人之徳天乎天乎豈不有心奪此令人¶
我懷憂深箕山峩峩潁川悠悠山為陂兮川為丘公之¶
名兮與日月留¶
　
<pb:KR4d0025_WYG_012-23b>
　
　
　
　
　
　
　
　范文正集巻十二¶
<md:KR4d0025_SBCK_013-1a>¶
<pb:KR4d0025_WYG_013-1a>
欽定四庫全書
　范文正集巻十三¶
　　　　　　　　　　　　宋　范仲淹　撰
　　墓誌銘
