# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 3


　　律詩¶
　　　睢陽學舍書懷¶
白雲無賴帝鄉遥漢苑誰人奏洞簫多難未應歌鳯鳥¶
薄才猶可賦鷦鷯瓢思顔子心還樂琴遇鍾君恨即銷¶
但使斯文天未喪澗松何必怨山苗
<pb:KR4d0025_WYG_003-1b>
　　　詠史五首¶
　　　　陶唐氏¶
純衣黄冕厯星辰白馬彤車一百春莫道茅茨無復見¶
古今時有致堯人¶
　　　　有虞氏¶
成都成邑即天開終踐堯基詠起哉但得四門元凱至<md:KR4d0025_SBCK_003-1b>¶九韶何必鳯皇來¶
　　　　夏后氏
<pb:KR4d0025_WYG_003-2a>
景命還將伯益傳九川功大若為遷謳歌終在吾君子¶
豈是當時不讓賢¶
　　　　商人¶
履癸昆吾禍莫移應天重造帝王基子孫何事為炮烙¶
不念嘻吁祝網時¶
　　　　周人¶
斧鉞為藩忍内侵商人塗炭柰何深不煩魚火明天意¶
自有諸侯八百心
<pb:KR4d0025_WYG_003-2b>
　　　次韻和劉䕫判官對雪¶
䔩䔩樓臺外新輝溢四遐雲中凋玉葉星際落榆花嶽<md:KR4d0025_SBCK_003-2a>¶色參差露松聲髣髴加風流裁賦苑清苦讀書家霜女¶
慙輕格蟾娥讓素華孤鴻迷鳥道萬馬憶龍沙浄拂王¶
恭氅香滋陸羽茶載歌勞郢謝一奏待鍾牙幾處和梅¶
賞何人為鬢嗟含毫看不足詩社好生涯¶
　　　河朔吟¶
太平燕趙許閒遊三十從知壯士羞敢話詩書為上將
<pb:KR4d0025_WYG_003-3a>
猶憐仁義對諸侯子房帷幄方無事李牧耕桑合有秋¶
民得袴襦兵得帥禦戎何必問嚴尤¶
　　　和黄總太博上知郡杜少卿¶
萬石君賢再出麾猶龍川上五歌時九重執憲清規在¶
十鎮分憂白髪知環禁申威星拱極鈴齋舒嘯月侵帷¶
金臺下客思何報願上中和樂職詩<md:KR4d0025_SBCK_003-2b>¶　　　過太清宫¶
醜石危松半綠蘿函闗真相玉嵯峨誰言仙道求難至
<pb:KR4d0025_WYG_003-3b>
自愧陰功積未多𣺌𣺌雲霞開絳節雝雝鸞鳯答空歌¶
幾時身退瓊壇畔榮利匆匆柰老何¶
　　　寄餘杭全安石段少連二從事¶
分攜俱是佐髙牙兩地光塵自等差榮事日趨丞相府¶
道情時過老君家雙鴻得侣知風便一鶴思鳴對露華¶
早晩相將雲漢外重為龍友免天涯¶
　　　送江南運使張傳度支¶
刑措東南始詔迴重分邦計命欽哉于公已積充閭慶
<pb:KR4d0025_WYG_003-4a>
蕭相還施富國才十郡甘棠歌未歇一方流馬路初開¶
啓心知有嘉謨在足亂雲霓憶帝臺<md:KR4d0025_SBCK_003-3a>¶　　　堯廟¶
千古如天日巍巍與善功禹終平洚水舜亦致薫風江¶
海生靈外乾坤揖讓中鄉人不知此簫鼓謝年豐¶
　　　西溪見牡丹¶
陽和不擇地海角亦逢春憶得上林色相看如故人¶
　　　寄秦州幕明化基寺丞
<pb:KR4d0025_WYG_003-4b>
同時辟命新中道改絲綸滄海人歸楚清風子在秦共¶
居卿月下獨得將星隣聳動軍前檄峥嶸席上珍烽煙¶
邊信息金鼓武精神獵度天山雪歌逢隴樹春燕臺無¶
限好西向自霑巾¶
　　　鵰鶚在秋天¶
秋漢寥寥迥雄心肯木棲人間正揺落天外絶攀躋月<md:KR4d0025_SBCK_003-3b>¶兔精應喪陽烏影欲齊長河匹練小太華一拳低下眄¶
羣毛遁横過百鳥睽乘風俊未巳空闊玉闗西
<pb:KR4d0025_WYG_003-5a>
　　　觀獵¶
鷹犬一何驕霜明逺近郊鸞皇不觸網狐兔自充庖熠¶
熠流鳴鏑紛紛過綠髾雄飛侵漢下殺氣與雲交翦棘¶
争探穴摧林競覆巢惟開三面者盛徳播絃匏¶
　　　鸚鵡¶
堂上每云云金籠久受恩思山誠有意對主忍無言性¶
比孤鸞潔聲殊百舌繁雲林如一去應喜謝朱門¶
　　　歸鴈
<pb:KR4d0025_WYG_003-5b>
稻粱留不得一一起江天帶雪南離楚和春北入燕依¶
依前伴侣歴歴舊山川木葉程猶逺梅花信可傳子規<md:KR4d0025_SBCK_003-4a>¶啼到曉鸚鵡鎖經年應羡冥冥者東風羽翼全¶
　　　青郊¶
青郊鳴錦雉綠水漾金鱗願得郢中客共歌臺上春¶
　　　射陽湖¶
渺渺指平湖煙波極望初縱横皆釣者何處得嘉魚¶
　　　舟中
<pb:KR4d0025_WYG_003-6a>
珠彩耀前川歸來一扣舷微風不起浪明月自隨船¶
　　　寄歐静秀才¶
君歸一水遥魂斷木蘭橈賴有南軒竹清風慰寂寥¶
　　　和韓布殿丞三首¶
　　　　泛湖中¶
平湖萬頃碧謝客一開顔待得臨清夜徘徊載月還<md:KR4d0025_SBCK_003-4b>¶　　　　琴酒¶
絃上萬古意樽中千日醇清心向流水醉貌發陽春
<pb:KR4d0025_WYG_003-6b>
　　　　漁父¶
日色滿滄波吾生樂事多何人獨醒者試聴濯纓歌¶
　　　送識上人遊金山寺¶
空半簇樓臺紅塵安在哉山分江色破潮帶海聲來煙¶
景諸隣斷天光四望開疑師得仙去白日上蓬萊¶
　　　野色¶
非煙亦非霧羃羃映樓臺白鳥忽㸃破夕陽還照開肯¶
隨芳草歇疑逐逺帆來誰謂山公意登髙醉始逥
<pb:KR4d0025_WYG_003-7a>
　　　雜詠四首¶
梓<md:KR4d0025_SBCK_003-5a>¶人一笑白雲鄉杞桂森森遇豫章聞道周公繩墨在¶
天庭誰此議明堂¶¶
有客藍田得意歸溪光冉冉白虹蜺玉人豈忍言環珮¶
留取天王尺二圭¶¶
鏗鏗千古嶧山桐金石聲來造化中誰道元和無復致¶
為君堂上起薫風¶¶
嶺上英英向日開帝鄉情態自徘徊如何一施陽春雨
<pb:KR4d0025_WYG_003-7b>
依舊無心歸去來¶
　　　書事呈韓布殿丞<md:KR4d0025_SBCK_003-5b>¶南宫曽薦牧之文失足徒勞忽十春天上雲龍期際會¶
山中猿鶴愧因循無功豈不孤黄石有道何堪憶紫蓴¶
少壯由來須努力篆銘鐘鼎古何人¶
　　　西溪書事¶
卑棲曽未託椅梧敢議雄心萬里途蒙叟自當齊黒白¶
子牟何必怨江湖秋天響亮頻聞鶴夜海朣朧每見珠
<pb:KR4d0025_WYG_003-8a>
一醉一吟疎嬾甚溪人能信解嘲無¶
　　　得李四宗易書¶
秋風海上憶神交江外書來慰寂寥松柏舊心當化石¶
塤篪新韻似聞韶須期管鮑垂千古不學張陳負一朝¶
三復荆州無限意王孫芳草路遥遥¶
　　　歐伯起相訪<md:KR4d0025_SBCK_003-6a>¶海涯牢落若為懷惟子相過未忍迴勁草不隨風偃去¶
孤桐何意鳯飛來罇藏金醴遲遲進匣鎖雲和特特開
<pb:KR4d0025_WYG_003-8b>
萬古功名有天命浩然㩦手上春臺¶
　　　寄贈林逋處士¶
唐虞重逸人束帛降何頻風俗因君厚文章至老淳玉¶
田耕小隠金闕夢髙真罷釣輪生蠧慵冠鑑積塵餌蓮¶
攀鶴頂歌雪扣琴身墨妙青囊秘丹靈綠髪新嶺霞明¶
四望巖笋入諸隣幾姓簮裾盛諸生禮樂循朝廷唯薦¶
鶚鄉黨不傷麟弔古夫差國懷賢伍相津劇談來劍俠¶
騰嘯駭山神有客瞻冥翼無端預薦紳未能㤀帝力猶
<pb:KR4d0025_WYG_003-9a>
待補天均早晩功名外孤雲可得親¶
　　　酬滕子京同年<md:KR4d0025_SBCK_003-6b>¶謝家風雅若為酬散吏方耽海上游疎嬾幾㤀傳筆夢¶
寂寥仍有負薪憂欲歌蘭雪歸真隠敢向簮軒競急流¶
如共茂先瞻氣象莫言神物在南州¶
　　　贈餘杭唐異處士¶
名動公卿四十秋相逢仍作旅人遊青山欲買難開口¶
白髪思歸易滿頭厭入市㕓如海燕可堪雲水屬江鷗
<pb:KR4d0025_WYG_003-9b>
故鄉知巳方都督千樹春濃種橘休(時胡侍郎/守餘杭)¶
　　　和沈書記同訪林處士¶
山中宰相下巖扃静接遊人笑傲行碧嶂淺深驕晩翠¶
白雲舒巻看春晴煙潭共愛魚方樂樵爨誰欺鴈不鳴¶
莫道隠君同徳少樽前長揖聖賢清¶(原本看字/作戲字)
　　　諸暨道中作<md:KR4d0025_SBCK_003-7a>¶林下提壺招客醉溪邊杜宇勸人歸可憐白酒青山在¶
不醉不歸多少非
<pb:KR4d0025_WYG_003-10a>
　　　題翠峯院(范蠡/舊宅)¶
翠峯髙與白雲閒吾祖曽居水石間千載家風應未墜¶
子孫還解愛青山¶
　　　與人約訪林處士阻雨因寄¶
閒約諸公扣隠扃江天風雨忽飄零方憐春滿王孫草¶
可忍雲遮處士星蕙帳未容登末席蘭舟無賴寄前汀¶
湖山早晩逢晴霽重待尋仙入翠屏¶
　　　寄西湖林處士
<pb:KR4d0025_WYG_003-10b>
蕭索遶家雲清歌獨隠淪巢由不願仕堯舜豈遺人一¶
水無涯静羣峯滿眼春何當伴閒逸嘗酒過諸隣<md:KR4d0025_SBCK_003-7b>¶　　　越上聞子規¶
夜入翠煙啼晝尋芳樹飛春山無限好猶道不如歸¶
　　　送李紘殿院赴闕¶二首
寂寥門巷每相過親近賢人所得多今日九重天上去¶
濉陽孤客柰愁何¶
霜露丘園不忍違三年月日速如飛金門乍入應垂淚
<pb:KR4d0025_WYG_003-11a>
因挂朝衣憶彩衣¶
　　　送邢昻處士南遊¶
落落崆峒一大儒四方心逸憶江湖東南賴有林君復¶
萬里清風去不孤¶
　　　送丁司理赴明州¶
仙家枝葉令威孫南去司刑庇越民金闕道書微旨在<md:KR4d0025_SBCK_003-8a>¶獄多陰徳是真人(道書謂升真者/皆須曽為獄官)¶
　　　送鄞江竇尉
<pb:KR4d0025_WYG_003-11b>
片㠶飛去若輕鴻一霎春潮過浙東王謝江山久蕭索¶
子真今為起清風¶
　　　送常熟錢尉¶
姑蘇臺下水如藍天賜仙鄉奉旨甘梅淡栁黄春不淺¶
王孫歸思滿江南¶
　　　試筆¶
偶緣疎拙得天真豈問前途屈與伸車馬縱能欺倦客¶
江山猶可助騷人懶如叔夜書盈几狂似淵明酒滿巾
<pb:KR4d0025_WYG_003-12a>
况有南窗姬易在此心那更起纎塵¶
　　　送真元二上人歸吳中<md:KR4d0025_SBCK_003-8b>¶歸心不可奪千里故園春及見市朝事却思江海人煙¶
波方得伴松月定為隣願結虎溪社休休老此身¶
　　　寄題許州錢相公信美亭¶
華搆髙軒敞名湖一面分星辰居上相鼓吹燕中軍山¶
色來嵩室風光徹汝墳杉篁涵晩翠蘭茝薦時薫坐嘯¶
頻乘月歸懷幾望雲迥臨黄霸俗逺味仲宣文萬户方
<pb:KR4d0025_WYG_003-12b>
開國三階復致君斯亭比棠樹千載頌清芬¶
　　　送何白節推宰晉原二首¶
盛府兼名邑榮歸指故林多年望鄉淚萬里倚門心江¶
館春寒薄山程晩翠深板輿迎侍日桃李正芳陰¶¶
此行深惜别所喜是寧親祖帳千門曉鄉闗錦國春鳥<md:KR4d0025_SBCK_003-9a>¶歌疑勸酒山態似迎人我絶南陔望因兄淚滿巾¶
　　　送刁紡户掾太常下第(時為太常/發解官)¶
精鑒本非深英僚暫此沉火炎方試玉沙密偶遺金豈
<pb:KR4d0025_WYG_003-13a>
累青雲器猶孤白雪音敢希蘇季子潛有激儀心¶
　　　憶杭州西湖¶
長憶西湖勝鑑湖春波千頃綠如鋪吾皇不讓明皇美¶
可賜疎狂賀老無¶
　　　寄林處士¶
片心髙與月徘徊豈為千鍾下釣臺猶笑白雲多事在¶
等閒為雨出山來¶
　　　依韻酬毋湜推官
<pb:KR4d0025_WYG_003-13b>
聖門非入室文陣敢争盟不意棲雲閣何才隷月卿珍<md:KR4d0025_SBCK_003-9b>¶羣憐未至霄鶚引脩程直舍有仙味祕庭無俗聲午陰¶
宫樹綠宵刻禁鐘清奉制歌三秀稱觴聴六英恩輝孤¶
易感交結淡難成新髪鑑中改舊山天際横纓思漁父¶
濯春伴隼旟行桃浪觀秦塞薫風省舜城幾多興廢跡¶
重疊古今情進退思先覺蹉&KR0760;畏後生見詒如美衮欲¶
報乏英瓊浄揖澄江練髙窺擢露莖復驚聞正始終仰¶
輔登閎好勵圖南志翺翔覽四瀛
<pb:KR4d0025_WYG_003-14a>
　　　送石曼卿¶
河光嶽色過秦闗英氣飄飄酒滿顔賈誼書成動西漢¶
謝安人笑起東山亨途去覺雲天近舊隠回思水石閒¶
此道聖朝如不墜疏封宜在立譚間¶
　　　送何涉秀才<md:KR4d0025_SBCK_003-10a>¶蜀道歸來萬里身上堂嘉慶動諸隣賢良詔下先生起¶
休向成都問卜人¶
　　　八月十四夜月
<pb:KR4d0025_WYG_003-14b>
光華豈不盛賞宴尚遲遲天意將圓夜人心待滿時已¶
知千里共猶訝一分虧來夕如澄霽清風不負期¶
　　　送吳安道學士知崇州¶
一麾輕去奉蘭羞共惜清賢豈易求筮易暗驚鳴鶴逺¶
賦詩深望白駒留古來經緯心皆曉閒處光陰髪半秋¶
長孺之才同吏隠相寛頻上海邊樓(時聶長孺/倅通判)¶
　　　謫守睦州作¶
重父必重母正邦必正家一心囘主意十口向天涯銅
<pb:KR4d0025_WYG_003-15a>
虎恩猶厚鱸魚味復佳聖明何以報沒齒願無邪<md:KR4d0025_SBCK_003-10b>¶　　　赴桐廬郡淮上遇風三首¶
聖宋非强楚清淮異汨羅平生仗忠信盡室任風波舟¶
楫顛危甚蛟黿出沒多斜陽幸無事沽酒聴漁歌¶¶
妻子休相咎勞生險自多商人豈有罪同我在風波¶¶
一棹危於葉傍觀亦損神他時在平地無忽險中人¶
　　　送韓瀆殿院出守岳陽¶
仕宦自飄然君恩豈欲偏纔歸劍門道忽上洞庭船墜
<pb:KR4d0025_WYG_003-15b>
絮傷春目舂濤廢夜眠岳陽樓上月清賞浩無邊¶
　　　出守桐廬道中十絶¶
隴上帶經人金門齒諌臣雷霆日有犯始可報君親<md:KR4d0025_SBCK_003-11a>¶君恩泰山重爾命鴻毛輕一意懼千古敢懷妻子榮¶¶
妻子屢牽衣出門投禍機寧知白日照猶得虎符歸¶¶
分符江外去人笑似騷人不道鱸魚美還堪養病身¶¶
有病甘長廢無機苦直言江山藏拙好何敢望天閽¶¶
天閽變化地所好必真龍軻意正迂闊悠然輕萬鍾
<pb:KR4d0025_WYG_003-16a>
萬鍾誰不慕意氣滿堂金必若枉此道傷哉非素心<md:KR4d0025_SBCK_003-11b>¶素心愛雲水此日東南行笑解塵纓處滄浪無限清¶¶
滄浪清可愛白鳥鑑中飛不信有京洛風塵化客衣¶¶
風塵日已逺郡枕子陵溪始見神龜樂優優尾在泥¶
　　　蕭灑桐廬郡十絶¶
蕭灑桐廬郡烏龍山靄中使君無一事心共白雲空¶¶
蕭灑桐廬郡開軒即解顔勞生一何幸日日面青山¶¶
蕭灑桐廬郡全家長道情不聞歌舞事遶舍石泉聲(烏/龍)<md:KR4d0025_SBCK_003-12a>¶
<pb:KR4d0025_WYG_003-16b>
(山泉實/過公署)¶¶
蕭灑桐廬郡公餘午睡濃人生安樂處誰復問千鍾¶¶
蕭灑桐廬郡家家竹隠泉令人思杜牧無處不潺湲¶¶
蕭灑桐廬郡春山半是茶新雷還好事驚起雨前芽¶¶
蕭灑桐廬郡千家起畫樓相呼採蓮去笑上木蘭舟¶¶
蕭灑桐廬郡清潭百丈餘釣翁應有道所得是嘉魚(此/郡)¶
(魚少/而嘉)<md:KR4d0025_SBCK_003-12b>¶蕭灑桐廬郡身閒性亦靈降真香一炷欲老悟黄庭
<pb:KR4d0025_WYG_003-17a>
蕭灑桐廬郡嚴陵舊釣臺江山如不勝光武肯教來¶
　　　新定感興五首¶
數仞黄堂上題名僅百賢孤髙宋開府千載可拳拳¶¶
山水真名郡恩多補諌官中間好田錫風月亦盤桓¶¶
風物皆堪喜民靈獨可哀稀逢賢太守多是謫官來¶¶
去國三千里風波豈不賒迴思洞庭險無限勝長沙<md:KR4d0025_SBCK_003-13a>¶江上多嘉客清歌進白醪靈均良可笑終日著離騷¶
　　　遊烏龍山寺
<pb:KR4d0025_WYG_003-17b>
髙嵐指天近逺溜出山遲萬事不到處白雲無盡時異¶
花啼鳥樂靈草隠人知信是棲真地林僧半雪眉¶
　　　江干閒望¶
江干日清曠寓目一搘笻落葉信流水歸雲識舊峯蘭¶
蓀誰共采鳬鴈自相從莫愛蘋風起波來千萬重¶
　　　和章岷推官同登承天寺竹閣¶
僧閣倚寒竹幽襟聊一開清風曽未足明月可重來晩¶
意煙&KR0183;草秋姿露滴苔佳賔何以佇雲瑟與霞杯
<pb:KR4d0025_WYG_003-18a>
　　　齋中偶書<md:KR4d0025_SBCK_003-13b>¶狂愚多苦口幽逺獨甘心言路有餘責權門無去音㤀¶
憂曽扣易思古即援琴此意誰相和寥寥鶴在陰¶
　　　留題江秀才舊居¶
結舍近滄洲江山不外求我來明月夜更得主人留¶
　　　依韻酬周騤太博同年¶
孰敢先懷富貴圖良時須惜幾嗟吁衆心可致巍巍主¶
上意思平兩兩符不稱内朝裨耳目多慙外補救皮膚
<pb:KR4d0025_WYG_003-18b>
子陵灘畔觀漁釣無限殘陽媚綠蒲¶
　　　依韻答胡侍郎見寄¶
千年風采逢明主一寸襟靈慕昔賢待看朝廷興禮讓¶
天衢何敢鬬先鞭¶
　　　桐廬郡齋書事<md:KR4d0025_SBCK_003-14a>¶千峯秀處白雲驕吏隠雲邊豈待招數仞堂髙誰富貴¶
一枝巢隠自逍遥杯中好物閒宜進林下幽人静可邀¶
莫道官清無嵗計滿山芝朮長靈苖
<pb:KR4d0025_WYG_003-19a>
　　　留題方干處士舊居¶
　某景祐初典桐廬郡有七里瀨子陵之釣臺在而乃
　以從事章岷往搆堂而祠之召會稽僧悦躬圖其像
　於堂洎移守姑蘇道出其下登臨徘徊見東嶽絶碧
　白雲徐生云方干處士之舊隠遂訪焉其家子孫尚
　多儒服有楷者新策名而歸因留二十八言又圖處
　士像於嚴堂之東壁楷請刋詩于其左
風雅先生舊隠存子陵臺下白雲村唐朝三百年冠蓋
<pb:KR4d0025_WYG_003-19b>
誰聚詩書到逺孫(時裔孫楷方/登進士科)¶
　
　
　
　
　
　
　范文正集巻三<md:KR4d0025_SBCK_003-14b>¶<md:KR4d0025_SBCK_004-1a>¶
<pb:KR4d0025_WYG_004-1a>
欽定四庫全書
　范文正集巻四¶
　　　　　　　　　　　　宋　范仲淹　撰
　　律詩
