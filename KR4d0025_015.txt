# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:32.866395
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0486-015范文正公集-卷第十五.
<pb:KR4d0025_SBCK_015-1a>¶
范文正公集卷第十五¶
　　　　代胡侍郎乞朝見表¶
臣某言今月日奉勑就差臣知杭州仍放朝辭取便路¶
發赴本任者祗膺寵命伏積震兢臣某(中謝)&KR0060;以寧海¶
鉅&KR0022;生聚十萬牧守之重豈臣克堪矧爲晝繡之行再¶
領宵衣之&KR0009;始終極幸進退甚榮臣方理輕裝即趨便¶
道敢有再三之瀆庶傾萬一之誠&KR0060;念臣才不逮人遭¶
逢有素束帶從事四十餘年荷三朝之奬知歷二省之¶
清要職叅仙殿位亞秋卿禄賞&KR0013;于子孫名級顯於中¶
外報國無狀殺身何成今復還父母之郷&KR0022;逼桑榆之¶
晷刻解冠告老決在此行久事朝廷乍越江海無復瞻¶
望咫尺對&KR0993;清光雖小人之心固多懷土而疲馬之志¶
<pb:KR4d0025_SBCK_015-1b>¶
寜莫戀軒臣欲於京城就兩浙舟船載家赴任伏望聖¶
慈暫許臣入謝雲天少叙平生之感退歸郷里永爲萬¶
足之心頼君父之推恩庻人臣之畢願干冐宸極臣無¶
任(云云)¶
　　　　睦州謝上表¶
臣某言臣昨奉勑差知睦州軍州事巳到任交割勾當¶
者獻言罪大輙効命於鴻毛宥過恩寛逈廻光於白日¶
事君無遠爲郡甚榮臣某(中謝)恭惟皇帝陛下天德清¶
明海度淵黙撫群龍而宅吉念六馬而懷驚臨軒以來¶
仄席不暇思啓心沃心之道奨危言危行之臣萬㝢咸¶
歡九門無壅臣腐儒多昧立誠本&KR0012;謂古人之道可行¶
謂明主之恩必報而况首膺聖選擢預諫司時招折足¶
<pb:KR4d0025_SBCK_015-2a>¶
之憂介立犯顔之地當念&KR0024;過豈堪循黙昨聞中宫揺¶
動外議喧騰以禁庭德教之尊非小故可廢以宗廟祭¶
祀之主非大過不移初傳入道之言則臣遽上封章乞¶
寢誕告次聞降妃之說則臣相率伏閤冀回上心議方¶
變更言亦翻覆臣非不知逆龍鱗者掇韲粉之患忤天¶
威者&KR0018;雷霆之誅理或當言死無所避蓋以前古廢后¶
之朝未嘗致福漢武帝以巫蠱事起遽廢陳后宫中殺¶
戮三百餘人後及巫蠱之災延及儲貳至宣帝時有霍¶
光妻者殺許后而立其女霍氏之釁遽爲赤族又成帝¶
廢許后呪詛之罪乃立飛鷰姊妹妬甚於前六宫嗣息¶
盡爲屠害至哀帝時理之即皆自殺西漢之祚由此傾¶
㣲魏文帝寵立郭妃譛殺甄后&KR0013;髪塞口而葬終有反¶
<pb:KR4d0025_SBCK_015-2b>¶
報之殃後周以虜庭不典累后爲尼危辱之朝不復可¶
法唐髙宗以王皇后無子而廢武昭儀有子而立旣而¶
摧毀宗室成&KR0060;號之妖是皆寵衰則易揺寵深則易立¶
後來之禍一一不善臣慮及幾㣲詞乃切直乞存皇后¶
位號安於别宫暫絶朝請選有年德夫人數貟朝夕勸¶
導左右輔翼俟其遷悔復于宫闈杜中外覬望之心全¶
聖明終始之德且黔首億萬戴陛下如天皇族千百&KR0029;¶
陛下如山莫不雖休勿休日愼一日外采納於五諫内¶
彌縫於萬機而況有犯無隱人臣之常靣折庭諍國朝¶
之盛有闕即&KR0024;何用不臧然後上下同心致君親如堯¶
舜中外有道躋民俗於羲皇將安可久之基必杜未然¶
之釁上方虚受下敢曲從旣竭一心豈逃三黜伏&KR0041;陛¶
<pb:KR4d0025_SBCK_015-3a>¶
下皇明委照洪覆兼包贖以嚴誅授以優&KR0009;郡部雖小¶
風土未殊靜臨水木之華甘處江湖之上但以肺疾緜¶
舊藥術鮮功喘息奔衝精意牢落惟頼高明之鍳不投¶
遐遠之方抱疾于兹爲醫尚可苟天命之勿損實聖造¶
之無窮樂道忘憂雅對江山之&KR0135;含忠履潔敢移金石¶
之心仰戴生成臣無任(云云)¶
　　　　蘇州謝就除禮部貟外郎充天章閣待制表¶
臣某言伏䝉聖恩特授臣前件官充職者渙渥自天震¶
惶無地改中臺之華序進内閣之清班盡出髙明殊登¶
祕近臣(中謝)&KR0060;念臣發自顔巷賔于舜門一第爲榮四¶
方無效爰自書林預選桂籍升華耻汩没以懐安或感¶
激而論事惟慕古人之節詎希英主之知伏惟　皇帝¶
<pb:KR4d0025_SBCK_015-3b>¶
陛下禀帝堯之聰明加漢高之豁逹坦聖懐而虚受期¶
鴻化以咸孚念三聖之艱難而成丕業求七人之蹇諤¶
以&KR0024;大猷臣獨愧非才首當清問危言多犯&KR0012;立自持¶
斧&KR0207;居前雷霆在上敢避樞機之禍終乖藥石之良陛¶
下日月垂光江海敦量恕其萬死假之一麾望已絶於¶
青雲咎未更於鴻霈俄易藩宣之&KR0009;寧分旰&KR0628;之憂忽¶
降綸章荐加寵數而况闢圖書之府切處於深嚴踐雲¶
龍之庭當備于顧問非名儒而不稱豈曲士之能堪矧¶
簉清曹仍居舊治輝榮大集志願何求敢不内守朴忠¶
外修景行進退惟道尊聖賢視履之方始終一心副君¶
父育材之造臣無任(云云)¶
　　　　饒州謝上表¶
<pb:KR4d0025_SBCK_015-4a>¶
臣某言昨奉制命落天章閣待制守本官差知饒州巳¶
到任禮上訖狂愚之誠進多冐死仁聖之造退亦推恩¶
守土非輕報天無所臣(中謝)&KR0060;念臣出自畎畒階于搢¶
紳驟升天閣之㳺親委王畿之政臣至&KR0012;難立屢請弗¶
諧眷寵旣隆&KR0024;報宜異必將危墜猶或建明處事未精¶
發言多率智者千慮而有失愚臣一心而豈周情雖匪¶
他罪實由巳然而有犯無隱惟上則知許國忘家亦臣¶
自信伏䝉　皇帝陛下惟天爲量無大不容與日垂光¶
何㣲弗照止削内朝之職仍分外&KR0024;之符當死而生自¶
勞以逸君恩彌重臣命愈輕敢不動靜三思始終一志¶
此而爲郡陳優優布政之方必也入朝增蹇蹇匪躬之¶
節庻從師訓無&KR0018;天心瞻望闕庭臣無任¶
<pb:KR4d0025_SBCK_015-4b>¶
　　　　潤州謝上表¶
臣某言奉勑移知潤州巳赴禮上者幽遠之誠未嘗聞¶
逹高明之鍳俄復照臨臣(中謝)伏念臣起家孤平&KR0041;上¶
奨拔置於清近之列授以浩穰之權聖惟知人臣則辱¶
命徒竭誠而報國弗鉗口以安身言渉大臣議當深典¶
可無退省抑有所聞汲黯漢之直臣甞䟽公孫之短裴¶
度唐之名相亦陳元稹之非斯實忠良豈無䜛毁臣聞¶
孔子曰天下有道政不在大夫前代國家或進退群臣¶
聽決大事若出於君上則中外自無朋黨左右皆爲腹¶
心若委於臣下則威福集於私門禍釁積於王室故三¶
&KR0074;興而魯弊六卿作而晉分徃古興亡鮮莫由此孔子¶
之論昭昭不誣是以君道宜疆臣道宜弱四瀆雖大不¶
<pb:KR4d0025_SBCK_015-5a>¶
可受百川之歸五星雖明不可代太陽之照臣按太易¶
之義坤者柔順之卦臣之象也而有履霜堅氷之防以¶
其隂不可長也豐者光大之卦君之象也而有日中見¶
斗之戒以其明不可㣲也臣考兹前訓慮於未萌當危¶
言危行之秋有寖昌䆮㣲之說謂大臣乆次在進退而¶
得宜謂王者萬機必躬親而無倦揔擥綱柄博延俊髦¶
議治亂之本根求祖宗之故事政&KR0228;舒而自我物榮悴¶
而如天人心不在於權門時諭盡歸於公道朝廷惟一¶
宗廟乃長臣之所言殊未盡意重煩上聽再貶遠方削¶
天閣之班資奪神州之寄任重江險惡盡室顚危人皆¶
爲之寒心臣獨安於苦節蕭望之口陳災異蓋無&KR0018;於¶
本朝公子牟身處江湖徒不忘於魏闕未知死所敢望¶
<pb:KR4d0025_SBCK_015-5b>¶
生還伏䝉　陛下九日垂光八風廻力察臣有犬馬之¶
志恕臣無塵露之勞特出聖&KR0168;稍遷便郡茁如行葦保¶
於勿踐之仁鑑若鳴桐脫彼在焚之患敢不長懷霜㓗¶
至効葵傾進則持堅正之方冐雷霆而不變退則守恬¶
虚之趣淪草澤以忘憂上副聖知下逃群責臣無任(云云)¶
　　　　延州謝上表¶
臣某言伏望勑命就差臣兼知延州軍州事巳到任交¶
割管勾訖討伐之秋委&KR0009;方重豈繄懦品可副聖憂臣¶
(中謝)竊以延水極邊東夏雄屏控&KR0219;虜之衝要歷大臣¶
之鎮臨范廷召出師於塞門向敏中移節於京兆斯爲¶
劇任曷在匪人況經侵軼之虞彌藉緝綏之政宿兵旣¶
盛爲地可知臣職貳統戎志存殄㓂所冝盡瘁敢昧請¶
<pb:KR4d0025_SBCK_015-6a>¶
行自薦老成固慙於漢將誓平此賊詎擬於唐賢伏䝉¶
皇帝陛下曲徇微忠亟頒成命寛其無狀用之弗疑臣¶
夙夜敢寧奔馳罔暇刻時莅事翌日興師庻牽制於戎¶
心仍掩襲於邊路大軍巳出中使聿臨不謂孱謀偶符¶
睿筭所期克勝少慰焦勞重念百姓屢驚體當招撫五¶
兵久戢務在訓齊如治亂繩必期於耐事先除害馬亦¶
假於行權仰頼聖威即紓邊患臣無任(云云)¶
　　　　謝降官知耀州表¶
臣某言䝉恩降授臣尚書戸部貟外郎依前充龍圖閣¶
直學士知耀州者實&KR0018;大尤尚從寛宥雲天之覆頂踵¶
何酬臣(中謝)竊念臣才本迃踈識非機敏屢由狂率自¶
取貶放朝廷以&KR0065;有擾動是使愚使過之秋㣲臣以國¶
<pb:KR4d0025_SBCK_015-6b>¶
有急難當忘家忘身之報自膺&KR0009;委罔敢遜避而力小¶
任重智小謀大勞心巳竭處事逾乖苟利國家不恤典¶
憲宜及於禍以貽厥羞伏&KR0041;　皇帝陛下日月照㣲天¶
地包廣謂千慮之智猶有一失萬物之材固無全用軫¶
兹&KR0012;弱播于生造削其官足使明大戒存其職足使思¶
後圖臣敢不更勵疲駑愈加修省庻陳纎芥之効上荅¶
高明之私臣無任(云云)¶
　　　　耀州謝上表¶
臣某言伏奉制命降授戸部貟外郎依前充職知耀州¶
巳到任禮上訖雷霆之威足加死責天地之造曲致生¶
全臣(中謝)竊念臣運偶文明世專儒素靡學孫吳之法¶
聇道相文之事國家以西陲搔動之際起臣貶所特加¶
<pb:KR4d0025_SBCK_015-7a>¶
奨用臣自知甚明豈堪其任但國家之急不敢不行自¶
兼守延安莫遑寢食城寨未謹兵馬未精日有事宜處¶
置不暇而復虞内應之患發於邊城或反間之言行於¶
中國百憂具在數月于兹而方修完諸栅訓齊六將相¶
山川利器械爲將來之大備不幸昨者高延德來自賊¶
庭求通中國之好其僣僞之稱即未削去臣以朝廷方¶
命入討豈以未順之欵送于闕下此不可一也或送于¶
闕下請朝廷處置又恐荅以詔㫖則降禮大甚若屏而¶
不荅則阻絶來意此不可二也兼慮詐爲欵好以殆諸¶
路之兵苟輕信而納之賊爲得計此不可三也又寳元¶
三年正月八日曾有宣旨今後賊界差人齎到文字如¶
依前僣僞立便發遣出界不得收接臣所以却令高延¶
<pb:KR4d0025_SBCK_015-7b>¶
德廻去仍諭與本人湏候禮意遜順方可聞于朝廷亦¶
巳一靣宻奏臣又别奉朝㫖依臣所奏留鄜延一路未¶
加討伐容臣示以恩意歲時之間或可招納臣方令韓¶
周守在邊上探伺彼或有進奉之意即遣深入曉諭適¶
㑹高延德到來堅請使介同行況奉朝㫖許臣示以恩¶
意乃遣韓周等送高延德過界以系其意或未禀承則¶
於臣爲耻於朝廷無損及韓周等廻且言初入界時見¶
迎接之人叩頭爲賀無何前行兩程便聞任福等有山¶
外之敗去人沮氣無以爲辭賊乃益驕勢使然矣其廻¶
來文字臣始不敢開封便欲進上都鈐轄張亢懇言曾¶
有朝㫖若得外界章表湏先開視及僣僞文字應有辭¶
渉悖慢者並湏隨處焚毁勿使騰布臣相度事機誠合¶
<pb:KR4d0025_SBCK_015-8a>¶
如此章表尚令先開況是與臣文字遂同張亢開封視¶
之見其挾山外事後辭頗驕易亦有怨尤與賀九言齎¶
來文字意度頗同非戎狄之能言皆漢家叛人所爲枝¶
葉之辭也恐上黷聖聰或傳聞于外爲輕薄輩增飾而¶
談有損無益臣尋便焚毁只存書後所求通好之言及¶
韓周等别有劄到邀求數事並巳納赴樞宻院今於涇¶
原路取得寳元二年七月十四日聖㫖劄子一道並如¶
張亢之言其所來文字果合焚毁則臣前之措置皆應¶
得朝廷處分唐相李德&KR0073;與將帥王宰書爲㳺奕將收¶
得劉稹章表悖慢無禮不便毁除令向後得賊中文字¶
所在焚之亦與今來意合其劄到數事内一事如臣所¶
諭取單于可汗故事欲稱兀卒以避中朝之號此大事¶
<pb:KR4d0025_SBCK_015-8b>¶
稍順餘皆可與損益儻朝廷欲雪&KR0065;將之耻當振皇威¶
大加討伐亦繫朝廷熟議必持重緩圖之或朝廷欲息¶
生民之弊屈一介之使重論利害苟能聽服亦天下之¶
幸也臣前所措置於此二道並未有妨然以臣之愚處¶
兹&KR0009;任豈得無咎何敢自欺伏&KR0041;　皇帝陛下至仁廣¶
度不欲彰臣子之惡特因此量行薄責斯天之造也臣¶
之幸也臣敢不夙夜思省進退揚厲犬馬有志曾未施¶
爲日月無私尚兹臨照臣無任(云云)¶
　　　　乞小郡表¶
臣某言臣聞先民有言曰陳力就列不能者止臣下之¶
通規也進人以禮君親之盛德也臣仰逢明聖俯念拙¶
艱撫此病軀敢期生造臣(中謝)竊念臣前在饒州日因¶
<pb:KR4d0025_SBCK_015-9a>¶
學行氣而有差失遽得眩轉之疾對賔客忽倒不知人¶
事尋醫救得退自後久坐則頭運多務則心煩昨在延¶
安數曾發動戎事方急雖死難言及降罷之後猶乞專¶
領&KR0065;城蓋欲竭心豈敢避事無何赴任耀州以炎&KR0044;之¶
期歷渉山險舊疾遂作近日頗加頭目昏沉食物減少¶
舉動無力勉彊稍難見於永興軍請醫官㸔治次其本¶
州公事權交割通判發遣臣賦性本&KR0041;處心至狹國家¶
擢於清要有遇事輙發之尤&KR0009;以重難無思患預防之¶
智言必取悔舉則敗官未踰數年實經三黜頻招物議¶
屢黷宸聰費天力之主張由臣命之竒蹇矧念抱病何¶
可貪榮處於善藩已多優幸帶玆近職深未遑寧伏望¶
皇帝陛下推至仁之恩施曲成之化念其理歷出自遭¶
<pb:KR4d0025_SBCK_015-9b>¶
逢特發聖&KR0168;不循朝例以臣學士之職改一庻官或且¶
在當郡或於隨郢均汝之間守一小州庻&KR0023;安静尚圖¶
痊瘉雖貪冐㣲禄詎逃病者之譏而遜避清班少緩有¶
司之責儻形骸未頓藥餌有功則當再就驅馳上酬亭¶
育臣無任(云云)¶
　　　　代胡侍郎奏乞餘杭州學名額表¶
竊以三代右文四郊立學尊嚴師道教育賢材&KR0013;服禮¶
樂之風凖繩仁義之行功磨國噐標率人倫式致用於¶
薦紳乃&KR0135;成於聲教俊造以之冨盛基業由是緜昌至¶
于唐家中外建學文物之盛三代比隆國家徇鐸敷文¶
舞干布化四方庠序比之而興萬國英翹拳拳以勸臣¶
伏見餘杭郡素爲善地蔚有秀民宜恢正始之風丕變¶
<pb:KR4d0025_SBCK_015-10a>¶
輕揚之俗前知州李詔在任日重修宣聖廟建置學舎¶
數十厦靣勢顯敞允爲儒宫足容絃誦之流逈處雲山¶
之勝臣自出守此郡延見諸生據衆狀舉請曾到御前¶
進士楊希堂領文㑹有二十餘人日課藝業其來不巳¶
所益居多臣欲乞朝廷依天雄軍江寜府特賜州學名¶
額用明勸導庻&KR0023;修長歲時不隳方俗可厚顔閔德行¶
遠侔洙泗之間唐虞文章廣及江湖之上臣無任祈天¶
俟命激切屏營之至¶
范文正公集卷第十五¶
<pb:KR4d0025_SBCK_015-10b>¶
