# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:33.916676
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0493-039范文正公集言行拾遺事錄-卷第三.
<pb:KR4d0025_SBCK_039-1a>¶
言行拾遺事録卷第三¶
公知開封府毎進見輙論時政得失宰相呂夷簡惡之¶
斥守饒州諫官高若訥詆誚公與歐陽脩爲黨歐陽公¶
以書責若訥謂其不復知人間有羞耻事若訥以聞謫¶
夷陵令徙乹德復爲武成軍節度判官公帥陜西辟脩¶
掌書記脩曰吾論范公豈以爲利哉同其退不同其進¶
可也辭不就¶
張昇改轉運使知鄧州昇以親老辭或以爲避事范仲¶
淹曰張昇非避事者乃聽侍飬(通鑑)¶
富彦國幼篤學有大度范公見而識之日此王佐才也¶
懐其文以示王曽晏殊殊即以女妻之(談藂)¶
河東轉運司指揮諸州軍塲務更不得收納大鐡錢爲¶
<pb:KR4d0025_SBCK_039-1b>¶
民間漸多私鑄要得止絶欺弊遂有百姓經并州告訴¶
各是交易到大鐡錢無䖏使用公遂出榜并州街市且¶
令依舊行用公又恐諸䖏軍民疑惑各巳入急逓發下¶
榜示逐處曉示軍民其官鑄大錢並依舊行使諸塲務¶
亦仍舊行用鐡錢¶
麟州元無酒務至慶曆二年十二月官中剏置洒務後¶
據百姓劉遷狀申公勘㑹隣州元管三縣六畨落蕃漢¶
戸二千五百餘家朝廷以河東極邊不𣙜酒利今來殘¶
破之後四靣並無居民入城交易只有城中主客二百¶
餘戸别無經營從去年十二月官自開沽在市居民更¶
無營利之地今筭出官本并官貟兵士請受外只有淨¶
利二百餘貫兼城中居民逐旋離去久逺不成州郡遂¶
<pb:KR4d0025_SBCK_039-2a>¶
出榜并劄與麟州指揮本務據見在酒貨賣盡日住行¶
醖造令百姓依舊任便開沽¶
陜西側峻瘠薄逃田地土自來勒地分隣人分認空納¶
租錢人戶不願送納陜府申乞除放公劄與陜府據諸¶
縣&KR0969;田官地勒地分隣人空納租錢者并見欠錢數並¶
與除放今後不得抱認送納¶
慶曆四年十二月上差入内供奉官衛克勤押賜醫藥¶
至公䖏并傳宣令公探候北界事宜公上言見各訓練¶
選竒兵准俻戰敵惟難得經歷將帥如北戎兵馬未放¶
散間臣不敢便離河東北邊或有緩急與明鎬啇量指¶
揮將佐料敵使人庻幾分朝廷萬一之憂公言諸軍頭¶
等遺文帖宋舊勑文應有軍頭等&KR0024;署文帖誤&KR0013;水火¶
<pb:KR4d0025_SBCK_039-2b>¶
損壊或賊人偷盗者許申本管人貟勘㑹詣實給與公¶
據如自失墜即勒充長行者公言軍頭失了文帖降充¶
長行其中甚有能部轄勾當人因累次功勞方得遷補¶
&KR0013;手下軍士憎嫌多方窺筭蔵毁文帖便降充長行情¶
實可閔以此苟且和同不敢鈴轄覺察手下兵士違犯¶
作過成弊愈深乞朝廷特降宣命指揮今後失去&KR0024;署¶
文帖有因故事失去勘驗不虚即依舊軄名重給公據¶
收掌别無因依稱去失者如勘㑹得委不因酒醉及不¶
是典觧錢物即於舊聀名止降一等别給文帖安排所¶
貴兵級安心無致誤犯¶
公禁義軍搔擾樞宻院劄子與安撫司行移都部署司¶
依准朝㫖施行仍指揮本路州軍縣鎭出榜及鄕村粉¶
<pb:KR4d0025_SBCK_039-3a>¶
璧曉示人戶嚴行覺察如替名人及諸色人等起動搔¶
擾即收捉赴官勘斷施行¶
公言天下郡邑事朝廷從之降勑署𤦺仲淹等奏請公¶
又言若署臣等奏請於理未便只乞作朝廷憂勞之意¶
特選臣僚舉官則事體甚重也(通鑑)¶
慶曆四年六月己丑省河南府頴陽夀安偃師緱氐河¶
清五縣並爲鎭逐鎭令轉運司舉幕軄州縣官兩貟監¶
酒稅仍管勾煙火公事又拆王屋縣𨽻河南府始因叅¶
政范仲淹之請也(𩔖𫟍)¶
康定元年春正月丙子經畧安撫判官尹洙至延州與¶
范仲淹謀岀兵越三日仲淹徐言巳得㫖聽兵勿出洙¶
留延州幾兩旬仲淹堅持不可辛丑洙還至慶州乃知¶
<pb:KR4d0025_SBCK_039-3b>¶
任福等敗績(長編)¶
慶曆四年七月丙戌詔諸路轉運使副提㸃刑獄察所¶
部知軍知縣有治狀者以名聞議旌擢之或不如所舉¶
御史劾奏並坐上書不實之罪從叅政范仲淹奏請也¶
(𩔖/𫟍)¶
公奏言西人請和有不可許者三有大可防者三又言¶
臣等已議於一二年間訓兵三四萬使號令齊一陣伍¶
精熟我軍鼓行山界毎歳三五岀元昊諸廂之兵頻來¶
應敵疲於奔命則山界蕃部𫝑窮援弱自求内附足以¶
㫁元昊之手足矣臣等早䝉聖奨擢與清班西事以來¶
三年塞下日勞月憂豈不願少圖休息非樂職矢石之¶
間盖見西戎强梗未衰挾以變詐臣等是以不敢念身¶
<pb:KR4d0025_SBCK_039-4a>¶
世之安忘國家之憂須罄芻蕘少期&KR0024;𦔳其元昊來人¶
到闕伏望聖慈於納和禦侮之間愼於䖏置爲聖朝長¶
乆之慮則天下幸甚(實録)¶
公牒逐州相度新兵未有營房欲配買木植則大費官¶
錢兼搔擾人戶又卒難了當其自來等第戶各有莊園¶
宅舎及將家入營僅得一間營房難爲存濟新兵内貧¶
窮之家即給與係官木植其稍有家力情願自於夲家¶
般到材植要盖舎屋者𦗟如中等已下苦無事力除自¶
有舊材料情願將來盖造外或買到新瓦木者估價給¶
與觧塩交引大省官錢又逐家自盖屋宇早得了當并¶
等第之家乍住營房不致迫窄可以存濟¶
公累奏薦种世衡知環州未用又上言環州勾當一郡¶
<pb:KR4d0025_SBCK_039-4b>¶
十三寨當此危地須在得人朝廷以臣不才而輕此一¶
路臣恐將有麟府之禍雖加罪於臣無益邊事臣今乞¶
將新授左司郎中一官𢌞授种世衡轉諸司使知環州¶
權鈴轄司或朝廷從臣所請使邊臣知推讓之風亦非¶
細事如終不&KR0098;從則乞差臣帶本路一將軍馬權知環¶
州支備如朝廷體量臣稍渉虚妄甘受上書詐佞不實¶
之罪又奏云臣前乞將一官保舉本人非欲鼓激盖爲¶
環州可憂後朝廷竟從公請果得世衡之用(奏議及/長編)¶
公出廵邊至環州㸃撿環州管界熟戸蕃官共一千七¶
十二人與酒食管設作聖恩等第支與綵絹角茶銀椀¶
紫綾襖黃花襖銀腰帶銀裹頭杖㡌子旗槍銀交椅紅¶
纓紫綾袋全錦襖子等物重立約束四件對衆告諭㝷¶
<pb:KR4d0025_SBCK_039-5a>¶
令蕃部望闕謝恩率皆喜躍(名臣傳)¶
公言禁青塩欲以困西賊非困賊之要却有所害㑹淮¶
安砦捉到買青塩兵士二人勘得夲指揮火隊掠錢買¶
&KR1069;入衆喫用公言竊見諸軍常令聲樂盖欲恱其衆心¶
不至愁苦今兵士䖏於窮邊冐矢石&KR0018;星霜&KR0002;飲食失¶
所更禁絶塩味何以聊生未能困賊先困我師其買塩¶
兵士是本部衆人之罪實不敢盡法恐傷士心只決二¶
人杖二十押送本部仍奏朝廷乞更叅詳青塩條貫(名/臣)¶
(事/實)¶
河東諸䖏坊郭村鄕人戶甚有差配頻併貧困祗當等¶
第不得各抛下産業逃移在外大段失所公出榜曉諭¶
諸州軍應坊郭村鄕人戶今日以前帶&KR0077;配賣物色或¶
<pb:KR4d0025_SBCK_039-5b>¶
抱二稅逃移者並令與放罪各令歸業其元抛下産業¶
不得納官疾速差能幹官吏比附見在人戶物産定奪¶
合該减放等第招誘歸業者不得更依元本等第其元¶
欠二稅並與放除仍劄與都轉運司施行¶
陜府有稅戶朱士成等八百九戶各爲送納秋稅不前¶
全家迯走延州延長等七縣逃移却稅戶三百七十一¶
戶公牒陜府逐縣鄕村拘管上件迯移人戶屋業桑産¶
不得燒毀斫伐其迯走人戶權與𠋣閣去年秋稅其見¶
在第五等秋稅只於本䖏送納其第四等戶亦於隣州¶
送納免致迯移毁&KR0077;桑産將來歸業不得所有諸州軍¶
人戶慮恐亦有似此迯移并牒逐州亦請相度安恤(𩔖/苑)¶
任福破白豹寨捉虜到僞首領李家妹在慶州官貟充¶
<pb:KR4d0025_SBCK_039-6a>¶
奴婢公恐蕃界首領聞及轉生怨毒别起奸弊遂差指¶
使侍禁石斌徃慶州取同延州通判馬端及本路都監¶
朱青問得所&KR0003;事文狀一&KR0083;及稱於慶州淮安鎭有投¶
來軍是親叔公即差石斌押送慶州分付與親叔歲奴¶
收管令嫁事人爲妻後石斌回稱到彼歳奴骨&KR0079;並來¶
覷當號哭¶
延州東路青澗城承平砦并保安軍北廵撿劉化基手¶
下熟戶蕃部遭西賊打虜驚移傷殘戶數并投來蕃部¶
並在逐寨及本軍側近住坐未曾歸業公慮恐其失所¶
却逃入蕃界遂牒种世衡等勘㑹驚移熟戶蕃部有未¶
敢歸業即便相度隣近官私空閑地土權撥與耕種如¶
無牛具者官與量借粮收買又勘㑹驚移人戶并投來¶
<pb:KR4d0025_SBCK_039-6b>¶
蕃部其中甚有缺乏粮食存濟不得&KR0077;恐致有迯走又¶
牒种世衡相度逐戸口數目毎十口巳上量支借貸禄¶
粟各一石十口巳下支借五斗嘗切照管安撫無令失¶
所又金明砦蕃戶三百二十八戶雖給與田土縁經討¶
虜後無力耕耘公又牒延州通判高延夫將蕃部每家¶
十口巳下各支斛斗二石十口以上支三石並令於本¶
䖏砦倉支給(西夏夲末)¶
公常言官人之法人主當知其遲速升降之序其進退¶
近臣不宜全委宰相(實録)¶
康定二年五月十四日中書省劄子陜西軍州如有因¶
修展城郭倉庫草塲營房等但係侵占人戶地土去䖏¶
並令將係官空閑地許人戶請願指射官司給還&KR0002;無¶
<pb:KR4d0025_SBCK_039-7a>¶
地土即取索本主元買契比𩔖隣近地叚買置價例支¶
還本錢公到邠州據人戶王昭瑋等陳狀稱官中修營¶
占&KR0077;園地拆了屋舎乞估計合支價錢公體問得邠州¶
稱遶城側近並無空閑官地給還公遂委安平知縣李¶
仲昌訪地所估到王昭瑋等合支價錢牒邠州請依上¶
項條貫支給逐人價錢去訖又㩀後邠州申准轉運司¶
牒修營占&KR0077;人戶地基却令兊換係官空閑地土撥還¶
&KR0077;勾收巳支價錢赴軍資庫送納公言諸州自來修造¶
營房只是&KR0191;逐官地不許毁人戶見宅邸舎物業其邠¶
州便將人戶見住物業毀拆逐起人戸無䖏存活旣無¶
官地兊還即合給還價錢買屋當司支與錢物其人戸¶
當巳破費雖准轉運司指揮今將空閑官地兊還旣無¶
<pb:KR4d0025_SBCK_039-7b>¶
官地即合囘申轉運司豈得便却例行催納已支價錢¶
侵害人戸遂勾到本州元行典級王益等勘杖一百斷¶
遣所有人戶地土價錢牒邠州依條支還(名臣事實)¶
公體量河東州軍人戸近年徭役科配頻併例各貧困¶
遂免放今年秋稅稍得休息又恐陜西州軍人户亦自¶
兵興以來祗應差科不易㝷劄與陜西轉運司依河東¶
例減放人戶支移(奏議)¶
麟府州岢嵐軍極邊之地人戶稀少其色役公人並差¶
主戶客戶祗應輪差岀入應副軍期多致陪備破却家¶
産又邊人日見貧困祗應不前公劄與轉運司并府州¶
岢嵐軍據見今衙前使院人吏並仰依鎭戎軍條例支¶
撥與係官荒閑田土仍免送納二稅租課(名臣事實)¶
<pb:KR4d0025_SBCK_039-8a>¶
西夏曩宵之叛其謀皆岀於華州士人張元與呉昊而¶
其事本末國史不書比得田畫承君集實紀其事云張¶
元吳昊姚嗣宗皆関中人&KR0018;氣倜儻有縱橫才相與友¶
善嘗薄逰塞上觀視山川風俗有經畧西鄙意姚題詩¶
崆峒山寺壁在兩界間雲南粤干戈未息肩五原金鼓¶
又轟天崆峒山&KR0369;咲無語飽聽松聲春晝眠公廵邊見¶
之大驚又有&KR0191;破賀蘭石掃清西海塵之句張爲鸚鵡¶
詩卒章曰好著金籠收拾取莫教飛去别人家吳亦有¶
詩將謁韓范二帥耻自屈不肯徃乃礱大石刻詩其上¶
使狀夫拽之於通衢三人從而哭之欲以鼓動二帥旣¶
而果召與相見躊躇未用間張吳徑走西夏公以急&KR0016;¶
追之不及乃表姚入幕府張吳旣至夏國夏人𠋣爲謀¶
<pb:KR4d0025_SBCK_039-8b>¶
主以抗朝廷連兵十餘年西方至爲疲弊聀此二人爲¶
之時二人家属覊縻随州間使諜者矯中國詔釋之人¶
未有知者後乃聞西人臨境作樂迎此二家而去自此¶
邊帥始待士矣姚又有述懐詩曰大開𩀱白眼只見一¶
青天張有雪詩曰五丁仗劍決雲霓直取銀河下帝畿¶
戰死玉龍三十萬敗鱗風卷滿天飛吳詩獨不傳觀此¶
數聯可想見其人非池中物也(容齋三筆)¶
延州都監周美言于范公曰賊新得志其𫝑必復來金¶
明當邊衝我之蔽也今不亟完將遂失之公因属美復¶
城如故數日賊果來其衆數萬薄金明陣于延州城北¶
三十里美領衆二千力戰㑹暮援兵不至乃徙軍山北¶
多設疑兵賊望見以爲救至即引去旣而賊岀艾蒿砦¶
<pb:KR4d0025_SBCK_039-9a>¶
遂至郭北平夜闘不觧美悉衆使人持一炬從間道上¶
山益張旗幟四靣大譟賊懼走𫉬牛羊馬槖駝鎧甲數¶
千計遂募兵守其地(東都事畧)¶
嵐石都廵撿司接應到西界蕃部&KR3532;移團練使十三戶¶
奉勑於海州住坐&KR3532;移願殺其妻子自刎死公差人徃¶
石州勾喚到&KR3532;移問當深不願海州居住公言&KR3532;移歸¶
投新來其心未安若必遣住海州安泊不惟逺去鄕土¶
全失蕃情又其人不測朝廷意㫖&KR0077;自刑害今來西事¶
未寜邊上蕃部聞之絶其向化之意則皆爲怨敵邊害¶
愈深遂發遣&KR3532;移住府州與田土耕種准備緩急使喚¶
及令招喚本族未來蕃部¶
公節制諸將勘㑹自來漢家兵馬先出只排作一陣被¶
<pb:KR4d0025_SBCK_039-9b>¶
賊奔衝便見輪折遂牒東路朱&KR0123;任守信等候賊奔衝¶
未得出兵但堅守城池放令深入即計㑹多著頭項衝¶
突掩殺不得先出軍馬只作一陣排布依然無功如是¶
&KR0013;賊守門出兵不得却多寘索梯從城上夜岀竒兵掩¶
擊賊砦以資勝捷如違者當行軍法施行(西夏夲末)¶
公門客&KR0364;逹道龍圖布衣時公尹京而&KR0364;年少頗不覊¶
徃徃潜岀狎邪縱飲公病之一夕至書室中&KR0364;巳岀公¶
因明燭觀書以俟意將媿之至夜分乃大醉而歸公陽¶
不視以觀其所爲&KR0364;略無慚懼長揖而問曰公所讀者¶
何書也曰高祖傳&KR0364;曰漢高祖何如人公逡廵而入(東/軒)¶
(筆/録)¶
公言関中民苦轉輸請建鄜州之鄜城縣爲軍以河中¶
<pb:KR4d0025_SBCK_039-10a>¶
同華中下戶稅租就輸之春夏徙邊兵就食可省糴價¶
什之三他所减不與詔名其軍日康定(實録)¶
公知慶州兼管勾環慶路部署司兵馬至部即奏行邉¶
以詔書犒賞諸羗閱其人馬立條約爲信凡讐巳和㫁¶
輙私報之及傷人者罰羊百馬二已殺者斬&KR0018;債爭訟¶
聽告官爲理輙質縳平人者罰羊五十馬一賊馬入界¶
追集不起隨夲族毎戶罰羊二質其首領賊大入老幼¶
入保夲砦官爲給食即不入寨本家罰羊二全族不至¶
者質其首領諸羗受命恱服自是始爲漢用(長編)¶
慶曆元年三月任福等旣敗朝議因欲悉罷諸路行營¶
之號明示招納使賊驕怠仍宻收兵深入討擊詔公體¶
量士氣勇怯如不至畏懦即可驅策前去乘機立功公¶
<pb:KR4d0025_SBCK_039-10b>¶
言任福已下勇於戰𨷖賊退便追不依韓𤦺指蹤因致¶
䧟敗此皆邊上有名之將尚不能料賊今之所選徃徃¶
不及更令深入禍未可量臣非不能督主兵官貟須令¶
討擊不管踈虞敗事之後誅之何濟惟聖慈念之其鄜¶
延路罷行營文字臣且令所部許懷德收掌别聽朝㫖¶
臣一靣依此聞報夏竦韓𤦺啇量申奏如所議未合乞¶
朝廷取捨臣方待罪不敢久冐此職妨誤大事從之於¶
是行營之號卒不罷兵亦不復出(實録)¶
慶曆詔諸路轉運使副提㸃刑獄察所部知軍知縣有¶
治狀者以名聞議旌擢之或不如所舉令御史臺劾奏¶
並坐上書不實之罪從范仲淹所請也(通鑑)¶
和魯公有觀晝鷹獵兎詩云雖是丹青物沉吟亦可傷¶
<pb:KR4d0025_SBCK_039-11a>¶
君誇鷹眼疾我憫兎心忙豈動騷人興惟憎獵客狂鮫¶
綃百餘尺爭似製衣裳文正公觀之歎曰真仁人之言¶
也(筆録)¶
宣和五年經略宇文虚中奏故叅知政事范仲淹知慶¶
州築大順城爲一路扞蔽辟洛𫟍副使种世衡知環州¶
至今諸路戰守之備多二人規畫今慶陽府有仲淹廟¶
環州有世衡廟合古者有功於民以死勤事之法乞各¶
賜廟額詔賜廟爲忠烈世衡威靖(東都事畧)¶
言行拾遺事録卷第三¶
<pb:KR4d0025_SBCK_039-11b>¶
