# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:34.172809
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0494-045范文正公集附錄-詩頌.
<pb:KR4d0025_SBCK_045-1a>¶
諸賢詩頌¶
　　　廣德司理詩　孫莘老¶
維待狴犴下枉直情必通太守異趣舎挺然不曲從有¶
事爭論之粉屏記其終官小俸禄薄家居率窮空賣馬¶
以自給徒歩氣彌充¶
　　　㳺百花洲盤礴文正祠下以生存華屋處零落¶
　　　歸山丘爲韵賦十詩　黃魯直¶
　　　　其一¶
憶昔昭陵日傾心用老成功歸仁祖廟政得一書生¶
　　　　其二¶
羊生但著鞭勿哭西州民故有不亡者南山相與存¶
　　　　其三¶
<pb:KR4d0025_SBCK_045-1b>¶
慶州自不惡籍甚載聲華忠義可無憾公今有世家¶
　　　　其四¶
公歸未百年鶴巢荒古屋我吟殄瘁詩悲風韻高木¶
　　　　其五¶
傷心祠下亭在時公燕處臨水不相猜江鷗㑹人語¶
　　　　其六¶
公有一杯酒與人同醉醒遺民能記憶欲語涕飄零¶
　　　　其七¶
委徑問謡俗高丘省伷作昔㳺非苟然今花幾開落¶
　　　　其八¶
在昔實方枘成功見圎機九原尚友心白首要同歸¶
　　　　其九¶
<pb:KR4d0025_SBCK_045-2a>¶
人去洲渚在春囘花草班清談值淵對發興如江山¶
　　　　其十¶
落日㗸城壁祠東更一㳺悲來惜酒少安得董糟丘¶
　　　　次韻其一　夏均&KR0828;父¶
神文秉周禮廟樂奏九成當時䕫一足不待魯諸生¶
　　　　其二¶
嘖嘖雀噪屋愔愔蛛網門我來九頓首生氣凛如存¶
　　　　其三¶
堂堂古遺直心嚴䫉無華人見不嫵媚何以娱大家¶
　　　　其四¶
樸䔩復樸䔩何以棟我屋風雨莫輕摇南山無老木¶
　　　　其五¶
<pb:KR4d0025_SBCK_045-2b>¶
有酒當自醑有室莫共處古今一丘貉何能坐飛語¶
　　　　其六¶
夢囘四賢篇長風吹人醒嗟哉不我見淚與秋露零¶
　　　　其七¶
百代無幾人九原何可作不必温御史觧令君膽落¶
　　　　其八¶
寳元乃多故公時捴戎機胸中百萬兵要取橫山歸¶
　　　　其九¶
公歸今幾時遺懿何班班公議要難没言波可懐山¶
　　　　其十¶
我心不可䂓滔滔誰與㳺向來秉大雅心復成一丘¶
　　　　懷范樓　中奉大夫致仕楊用道¶
<pb:KR4d0025_SBCK_045-3a>¶
初載希文此屈盤天衢一旦遂高摶古人直許到䕫契¶
當世猶能並富韓事與陶朱均日煥名彰長白𠋣天寒¶
何但東坡爲流涕遺編我讀亦汍瀾¶
　　故寜海軍刺史楊中奉才學與蘇黃不相上下近¶
　　於李舜臣家得公墨跡慮其湮沒命工勒石以傳¶
　　永久泰和乙丑春休日宣武將軍行主簿都&KR0016;尉¶
　　王國器立石¶
　　　　長山書事¶
孫弘多詐涴齊人玉石由來各自分汲黯有靈吾可問¶
此山曽見范希文¶
　　至元七年秋七月二十有四日汶水節斎陳祐按¶
　　部過此故題進義副尉長山縣主簿崔仲元立石¶
<pb:KR4d0025_SBCK_045-3b>¶
　　　　謁文正公祠堂詩¶
長白何岧嶤下有讀書室人云小范老於此度辰夕蕭¶
蕭翳荆榛落落臨泉石拳拳往拜瞻赫赫如相及維宋¶
慶曆間多士麟鳳集孰爲天下憂一䟽丹心白中朝元¶
有人西夏諒難國力言師出凶&KR0055;慮手滑失炳幾先見¶
明韓富有慚德柰何時相陋欲碎和氏壁向非仁廟知¶
千載血應碧至今忠義氣高&KR0953;萬仞壁所以行業隆要¶
自清苦積功臣何代無名爲富貴役視公乎昔懐霄壤¶
邈相隔但能一善兼亦足百歳塞遺容掲日星未覺関¶
塞黒長歌景行詩風林撼秋色¶
　　右延祐四年三月廿又七日翰林學士資善大夫¶
　　知　制誥同脩　國史張飬浩偕¶
<pb:KR4d0025_SBCK_045-4a>¶
　　龐提領拜謁祠下¶
　　　　文正范公祠　吳潜¶
仁誼功忠一片心兵間招弄更精神當時老上龍庭種¶
豈信江南有此人¶
長山溪畔蓼莪青想見當年念母情顧我遠㳺營底事¶
擡頭重感老先生(長山青陽縣東二十里文正范仲淹/幼鞫于朱氏讀書其地紹定二年縣)¶
(令丁木立祠朝/請大夫丁黼記)¶
　　　　池州青陽文正祠　理齋楊少愚繤註¶
　　范墉饒州書記歸逕池之青陽謁長山朱文翰留¶
　　謝歸之越三月公生端拱巳丑歳也說名登第於¶
　　祥符乙卯歸姓於天聖丁卯文翰任淄州長史亦¶
　　嘗徃長白山&KR0004;仕廣德軍云便迎母家書𢌿池州¶
<pb:KR4d0025_SBCK_045-4b>¶
　　朱延之范太師戶置田青陽活朱氏孤遺獨墓碑¶
　　爲忠宣公諱耳¶
七子母聖善凱風吹&KR0068;薪蒯聵書世子文姜絶不親詩¶
亡春秋作寜以諱失真人之大倫五克諧信義仁吾身¶
所由出同岀先吾身循此而孝弟道與堯舜均異姓聿¶
居三友妻上君臣事母豈殊父母或從乎人從人良有¶
由夫命志莫伸所以謝夫人&KR0009;生天麒麟覃恩復歸宗¶
善乎處天倫春秋明時中大經所經綸敢借魯衛書重¶
爲范氏陳¶
　　　　　澧州路安鄉縣太平興國觀文正公讀書¶
　　　　　堂東原申屠駧致祭祝詞¶
維元統三年歳次乙亥六月辛丑朔越十有六日丙寅¶
<pb:KR4d0025_SBCK_045-5a>¶
後學東原申屠駧廵歷至澧州路安鄕縣詣太平興國¶
觀¶
先師文正范公之讀書堂謹以三牲酒𩜹雜果盤&KR0188;敬¶
祭而昭告曰惟公有出將入相之才則見諸事業有致¶
君澤民之志則見乎文章捍海濤而築巨堰恤宗族而¶
爲義荘駧也昔嘗拜公之像於興化今復拜公之像于¶
安鄕盖非羡公之自寒㣲而至通𩔰乃特慕公之秉方¶
正而𤰅賢良也尚饗¶
　與祭官¶
　　敦武校尉澧州路安郷縣逹魯花赤兼勸農事馬¶
　　合謀承事郎澧州路安鄕縣尹兼勸農事吕𡊮友¶
　　進義校尉澧州路安郷縣主簿夏思德縣尉楊宋¶
<pb:KR4d0025_SBCK_045-5b>¶
　　照略案牘鄧天祐將仕郎&KR0123;安路儒學教授致仕¶
　　羅勉道安鄉縣學敎諭張巖儒生李恒周泰劉浚¶
　　劉南昌青陽賔常德等處𣙜茶提舉司司吏魯思¶
　　明¶
　　　　　祝辭¶
維¶
大元至正七年歳次丁亥八月辛未朔越二十有一日¶
辛卯奉議大夫奉元路耀州知州兼管本州諸軍奥魯¶
勸農事東平申屠駧謹以潔牲清酌㝠楮凈香致祭于¶
文正范公而昭以告曰¶
公昔嘗寵知於耀駧今亦忝知于耀駧也黽勉焉惟前¶
賢之是希庻幾乎逭後人之所誚謹告¶
<pb:KR4d0025_SBCK_045-6a>¶
　與祭官¶
　　　雲南省臨安路建水州儒學正杸栩蹇仲義陜¶
　　　西省奉元路耀州同官縣儒學敎諭韓城程好¶
　　　問¶
　　讀祝儒生汴梁李𪔂¶
詩頌¶
<pb:KR4d0025_SBCK_045-6b>¶
