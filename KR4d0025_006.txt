# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 6


　　　皇儲資聖頌(并序/)¶
臣聞聖人之作易也以言乎離則大人有繼明之體以¶
言乎震則元子有主器之威何則體以繼明而萬邦久¶
照威以主器而七廟大寧其况登監撫之期資聖神之
<pb:KR4d0025_WYG_006-1b>
政者哉國家興皇統紹僊源寳葉茂昌靈根善固皇祖¶
之功也神武不殺天開八際皇宗之徳也文明以健景¶
臨萬有聖上妙體乾元光御人極應上真之道撫大寳¶
之運華親肅睦美俗昭明尚周文之文而百官懋徳下¶
漢武之武而四夷懷恩於是覽神洛以朝先因心之至¶
也啓帝符以升中動天之著也如報厚徳於汾壤欵大¶
道於亳宫表開聖之都掲降清之館鴻名盛則皇哉休<md:KR4d0025_SBCK_006-1b>¶哉曠代不舉者吾皇富有焉然猶清浄戒豫恭默思髙
<pb:KR4d0025_WYG_006-2a>
觀妙自然播芳無外璿樞麗正物有戴天之安金鑑凝¶
明人咸抱日之景若夫道徳之奥仁義之醇禮樂之和¶
刑政之清無得名矣又盡善矣功成功矣事無事矣聖¶
子神孫其法象之矣居一日羡三公登東塗皇帝若曰¶
眷惟元子萬邦重器道心之微必究王業之難必知性¶
習惟其初左右惟其賢爾周爾召往師傅焉講善體政¶
欲有觀焉三公相與而進曰惟皇之嗣惟天之授生而¶
神靈㓜而岐嶷而復累藩邸踐儲副奉見清廟載禧圜
<pb:KR4d0025_WYG_006-2b>
丘固當輔聖克家佐天理物也矣皇太子乃夕惕欽命¶
未明而興儼觀東朝齊立西面與夫股肱優老羽翼令¶
人講帝皇之風參天人之理遐燭安危之轍眇窮得失<md:KR4d0025_SBCK_006-2a>¶之源曷嘗不力仁而民懷作徳而祥降於是消息乎九¶
範經營乎五典與治與亂警策而弗迷惟時惟幾佩服¶
而心諭此道心之微也蓋究詳於妙慮其於中外之務¶
光大之政則賢必尚爵功必厚祿謀一令思以敷天下¶
之祐議一賞思以起天下之善舉一刑則必悵然有不
<pb:KR4d0025_WYG_006-3a>
忍之心暴何端而興矣接一士則必慷然有好直之心¶
佞何階而進矣天下欲以富利而弗奪也欲以夀養而¶
弗傷也欲以固信而弗欺也欲以安静而弗擾也期于¶
無盜責之于衣食期于無刑求之于禮義禮義既充熟¶
而成風然後天下熙熙而遂樂也無窮然則上世聖賢¶
未嘗不勉而後至慎而後寧故書曰勗哉庶其至矣詩¶
云戒之慎之保其寧矣此王業之難也豈徒知之固以<md:KR4d0025_SBCK_006-2b>¶輔而去之矣若性習左右可得而言聰哲自天誠明見
<pb:KR4d0025_WYG_006-3b>
志其始也后稷玩于播殖仲尼戲于俎豆爰發五勝之¶
辨實宣三正之方今乃琴誦成文典書在御入則有保¶
出則有師太傅居前少傅居後而能幹蠱天家代工王¶
室美四方之事資萬幾之聖識者曰正斯嗣也明斯徳¶
也由斯道也天意人事章章乎豈符䜟而後著也惟聖¶
源深長天道輔相歟非天私我有宋惟天祐于一徳昔¶
陶唐氏之與舜也歴試諸難三十載而堯徳益明天下¶
益治今斯時也然奚若吾君之嗣之美矣君子有言曰
<pb:KR4d0025_WYG_006-4a>
巍巍乎皇之有成功也哉郁郁乎嗣之有成徳也哉樂¶
聖者係之頌云¶
粤自黃靈爰及炎宋巍巍天造緜緜帝統神武之祖文<md:KR4d0025_SBCK_006-3a>¶明之宗元基不拔盛業來重我后御極吾民敏徳盛節¶
交舉庶彚咸殖萬邦作孚百神受職允也時雍何哉帝¶
力王假有家乃建承華三善靡忒二對何嘉日光月輪¶
山輝海潤相見乎離蓋取諸震帝均其勤撫國監軍天¶
受英悟日章溫文乃左乃右惟仁惟舊稼穡斯憂艱難
<pb:KR4d0025_WYG_006-4b>
思究授人惟材進人惟徳刑也以薄思也以直屈者其¶
伸勞者其逸言思逆耳道務前膝玉振金相英聲茂實¶
緜若夀域熈如春臺守之而已仁逺乎哉天業昌兮天¶
家光兮聖有嗣兮明無疆兮皇心之寧兮黔首之康兮¶
祖宗之靈兮子孫之長兮金石在廟兮頌聲洋洋兮¶
　　　泰州張侯祠堂頌¶
生祠民報徳也制置公本汝潁之竒以文武事朝廷為<md:KR4d0025_SBCK_006-3b>¶勲臣於四方而嘗戰守秦塞制勝非一招降屬寇全活
<pb:KR4d0025_WYG_006-5a>
甚衆撫南夷以乂逺俗使北疆以尋大信光華之命所¶
嚮凝績天禧中國家以鹽鐵饋運之計重於東南命公¶
領之於兹八年公夙夜不懈闕政咸舉初淮浙之間鹽¶
民告困海利云剝公請振崇泰楚三郡亭人嵗増課數¶
十萬石(三郡鹽課虧者十年公訪其利害請加/買直蠲積負行數事以蘇之課乃大増)興杭秀¶
海三郡鹽場嵗入課四十萬石又嘗蘇秀間太湖漲溢¶
害于甫田公請導入于海復租六十萬石白沙郡大江¶
之北有灣數里風濤為險舟檝不利公於是開長蘆西
<pb:KR4d0025_WYG_006-5b>
河以濟之又髙郵之北漕河屢決阻我糧道破我農畝¶
公於是作隄二百里旁置石限平其増損以均灌漕焉¶
惟兹海陵古有潮堰舊功弗葺驚波荐至鹽其稼穡偃<md:KR4d0025_SBCK_006-4a>¶其桑梓此邦之人極乎其否公堅請脩復乃興厥功橫¶
議囂然僅使中廢公又與轉運使胡公再列其狀朝廷¶
可之仍許兼領是郡以觀厥成起基於天聖二載之秋¶
畢工於六載之春既而捍其大災蠲其積負朞月之内¶
民有復諸業謝諸田者共一千六百户將歸其租者又
<pb:KR4d0025_WYG_006-6a>
三千餘户(海陵民因潮之患而倚閣其租者三千餘户/天聖四年勅依制置司奏候堰成日定奪今)¶
(漸復/焉)撫之育之以簡以愛優優其政洽于民心於是請¶
肖公之儀以奉于祠期子孫之不㤀乎秉筆者故作頌¶
焉¶
我公雄傑經制楚越鑒洞毛髪誠掲日月建利除孽代¶
天工發海陵嗷嗷古防弗牢萬頃良膏嵗凶於濤民焉¶
呼號不粒而逃公聞憯怛乃按乃察草奏屢達狂議四<md:KR4d0025_SBCK_006-4b>¶遏心過金鐵對天不奪宸聽既聰宰謀既同展矣胡公
<pb:KR4d0025_WYG_006-6b>
協力諧忠兵民交充興防之功盤盤偃偃百里而逺雲¶
矗不散山亘不斷如天作限奠萬家産朝以公賢兼于¶
蕃宣傷者我全疾者我痊逋亡幾千咸復于田公義不¶
爽欲報彌廣建牙列壤將有攸往衆圖其象以永瞻仰¶
列星之精列嶽之靈儀焉亭亭神焉熒熒居千百齡此¶
邦鎮寧既寧既聚濤莫我苦比比牖户鱗鱗場圃而翁¶
而豎于歌于舞天子穆清諸侯經營民兮樂成榖兮登¶
盈作為頌聲告于神明
<pb:KR4d0025_WYG_006-7a>
　　述
　　　南京府學生朱從道名述¶
天聖紀號之六載樞密留守侍郎齊郡公以東朝舊徳¶
右弼上賢將啟秉鈞之猷尚圖分政之任善下成乎江<md:KR4d0025_SBCK_006-5a>¶海養浩充乎天地誠明之際無隠不及居一日曰祖宗¶
之都儀刑萬邦道徳之所興禮義之所出風化不作四¶
方何仰哉乃首訪膠庠躬省絃誦敦六籍以恢本發四¶
科以彰善於是人樂名教復鄒魯之盛士為聲詩登周
<pb:KR4d0025_WYG_006-7b>
召之美既而丘園初秀閥閲令嗣拳拳允集濟濟如歸¶
沛國朱生世嚴冠冕㓜苦霜露憫先構之將墜忽中陵¶
之見育公特命就學果知向方豹以革而有文鴻亦漸¶
而無咎公又嘉其遷善以從道而名焉仍命字之云在¶
復之六四曰中行獨復以從道也言能體中而行特從¶
於道以斯而復君子之象請字曰復之庶左右於名矣¶
然則道者何率性之謂也從者何由道之謂也臣則由¶
乎忠子則由乎孝行已由乎禮制事由乎義保民由乎<md:KR4d0025_SBCK_006-5b>¶
<pb:KR4d0025_WYG_006-8a>
信待物由乎仁此道之端也子將從之乎然後可以言¶
國可以言家可以言民可以言物豈不大哉若乃誠而¶
明之中而和之揖讓乎聖賢蟠極乎天地此道之致也¶
必大成於心而後可言焉朱生其拜公之命勉之哉抑¶
文與學者道之器也以君子乘之則積而不敗不以君¶
子乘之則滿而致覆朱生其拜公之命慎之哉嘻子未¶
預於教也弗學而志窮如玉之未攻如泉之在蒙昧焉¶
而弗見其寳汩焉而莫朝于宗子既預於教也克學而
<pb:KR4d0025_WYG_006-8b>
神悟如金之在鑄如驥之方御躍焉可成乎美器騰焉¶
可致乎𡗝路者也某觀士人中有青衿詩書素髪𤱶畝¶
名不登搢紳之議目弗接軒冕之姿彼何不遇之甚哉¶
朱生進徳有漸屬文未幾始登庠序之列乃被巖廊之<md:KR4d0025_SBCK_006-6a>¶知此何遇之甚哉繄爾門之濟美歟抑我公之善教歟¶
論者曰公之旨也豈徒正爾之名蓋將成爾之徳激清¶
學校騰休都邑俾夫多士聳善庶邦成流格美俗於詩¶
書被頌聲於金石致我宋之文炳焉復三代之英抑公
<pb:KR4d0025_WYG_006-9a>
之盛徳乎朱生振迹於盛徳之下發名於善教之始何¶
必申繻之劇論豈異夫子之榮褒者哉當夙夜懷之不¶
墜我公之令訓也其庶幾乎¶
　　序
　　　太清宫九詠序¶
譙有老子廟唐為太清宫地靈物竒觀者駭異歴代嚴¶
䕶景概所存若靈溪渦河九龍井左紐再生昇天檜皆¶
附于圖籍發乎咏歌而風人之才難其破的余友曼卿
<pb:KR4d0025_WYG_006-9b>
將命斯來實董宫事嗜道之外樂乎聲詩覽靈仙之區<md:KR4d0025_SBCK_006-6b>¶異其八物益以宫題而成九詠觀其立意皆鑿幽索祕¶
破堅發竒髙凌虹蜺清出金石有以見詩力之雄哉文¶
以氣為主此其辨乎矧夫人託文而志深物乘文而名¶
逺如揚子雲之緜竹王文孝之靈光孫興公之天台皆¶
揮藻一時騰照千載者矣嚱彼物也庇聖賢之居而能¶
長久後果動君子之風雅以發乎名矧人也庇聖賢之¶
道則能髙明果亦動天下之頌聲以揚其烈覽之者得
<pb:KR4d0025_WYG_006-10a>
無起歟髙平范仲淹序¶
　　　朝賢送定恵大師詩序¶
某典姑蘇郡一日有吳僧定惠大師宗秀者發龍山渡¶
松江駐錫于門出致政侍郎安定公本道計使太原公¶
二書偕曰師往無他有朝中送行詩請為序引以示方<md:KR4d0025_SBCK_006-7a>¶來爾某既不得謝乃叩其端師自言生不血茹七嵗持¶
佛事隠于靈巖多歴年所晩嵗游名公之門然亦未嘗¶
及利天聖中大丞相東平公清河公憐其舊奏賜紫方
<pb:KR4d0025_WYG_006-10b>
袍號定恵乃告歸故山又以詩寵之既而薦紳先生咸¶
有贈章將勒堅珉期於不墜某感其説志其事且知上¶
人之隠盛於吾儒之隠逺矣士有氣吞芝蘭才奔風雲¶
精貫乎天人神馳於古今燭治亂興亡之機席法度教¶
化之倫道通巖廊跡墜林壑遺没於麋鹿之羣者衆矣¶
如近代之陸龜蒙陳陶今朝雍丘邢敦錢唐林逋或執¶
節堅介或放詞雅逺皆四方之聞人奈何道未信於三¶
公名不熟於天子及其収遺文旌隠志而始惜其難得
<pb:KR4d0025_WYG_006-11a>
斯天下義士為之長太息矣豈知金僊之流而人懷慕<md:KR4d0025_SBCK_006-7b>¶謝絶堂搆長揖軒冕來則談空實相號天人師去則指¶
霞嶺嘯風林天子有賜三公有贈斯以見上人之隠盛¶
於吾人之隠逺矣必也均是光輝以及考槃之際則聖¶
朝無負於隠君子也矧將有取焉子夏曰主文而譎諌¶
蓋風人之職也序詩者敢有二事時景祐二年五月八¶
日尚書員外郎充天章閣待制范某序¶
　　　太子賔客謝公夢詩讀史詩序
<pb:KR4d0025_WYG_006-11b>
公清浄而文出入朝廷三十年語默仁義進止於青雲¶
之衢徐徐如也自尚書郎領侍御史知雜事日轉戰于¶
寵辱之場者或勝而𡗝或殆而悲乃歎曰吾病矣不敢¶
進寸而退尺求為㑹稽郡及還又請知西臺因分務於¶
洛下朝廷髙其意累遷至東宫三品悉屏去外慮於筆<md:KR4d0025_SBCK_006-8a>¶硯歌詩素所耽嗜亦不復為曰方逸我以老也數年間¶
惟日看舊史一編以代賔話爾無何先徹樂之前一日¶
因寢覺記夢中所得詩一章召其孫景初錄焉他日士
<pb:KR4d0025_WYG_006-12a>
大夫求觀之仰其風旨識者謂人之將終神鮮不睽公¶
於是時乃有正夢特歌周孔之仁義能久澤於吾民以¶
公生平之心蹈於斯誠於斯故精義存存著於神明而¶
不亂矣今而後知傅説騎箕尾而為星者至精之適亦¶
何怪哉其詩曰¶
百年竒特幾張紙千古英雄一窖塵惟有炳然周孔教¶
至今仁義浸生民¶
　　　刻唐祖先生墓誌於賀監祠堂序
<pb:KR4d0025_WYG_006-12b>
某自丹陽移領㑹稽首途之日過邵餗逸人溪齋因話<md:KR4d0025_SBCK_006-8b>¶照湖事逸人曰客有自江夏寄唐人許鼎所撰祖先生¶
墓誌頗言賀監之異出而示予辭精理逺徐常侍鉉為¶
之别序既抵郡訪天長觀即賀公之舊居也歎其真堂¶
卑陋以甚乃命工度材而新之又刻徐公所序之文以¶
廣遊人之觀采焉時寳元元年知越州范某序¶
　　　述夢詩序¶
景祐戊寅嵗某自鄱陽移領丹徒郡暇日遊甘露寺謁
<pb:KR4d0025_WYG_006-13a>
唐相李衛公真堂其制隘陋乃遷於南樓刻公本傳于¶
其側又得集賢錢綺翁書云我從父漢東公嘗求衛公¶
之文于四方得集外詩賦雜著共成一編目云一品拾¶
遺(衛公有一品集姑臧集西南備邊錄/獻替錄御臣要畧伐叛志窮愁志)其間有浙西述¶
梦詩四十韻時元微之在浙東劉夢得在歴陽竝屬和<md:KR4d0025_SBCK_006-9a>¶焉愛其雄富藏之褚中二十年矣願刻石以期不泯某¶
觀三君子之詩嗟其才大名髙俱見咎於當世李遇武¶
宗獨立不懼經制四方有相之功雖姦黨營陷而義不
<pb:KR4d0025_WYG_006-13b>
朽矣元初以才進拜拾遺歴御史府無所畏避為執政¶
所困者久之及天子召用書詔雅逺甚有補益之風至¶
於與晉公相失而姦人乘之謂元欲刺裴劍則無狀然¶
一戾正人其光墜地惜哉劉與栁宗元吕温數人坐王¶
叔文黨貶廢不用覽數君子之述而禮意精密涉道非¶
淺如叔文狂甚義必不交叔文以藝進東宫人望素輕¶
然傳稱知書好論理道為太子所信順宗即位遂見用¶
引禹錫等決事禁中及議罷中人兵權牾俱文珍輩又
<pb:KR4d0025_WYG_006-14a>
絶韋臯私請欲斬劉闢其意非忠乎臯銜之會順宗病<md:KR4d0025_SBCK_006-9b>¶篤臯揣太子意請監國而誅叔文憲宗納臯之謀而行¶
内禪故當朝左右謂之黨人者豈復見雪唐書蕪駮因¶
其成敗而書之無所裁正孟子曰盡信書不如無書吾¶
聞夫子褒貶不以一疪而廢人之業也因刻三君子之¶
詩而傷焉至於栁吕文章皆非常之士亦不幸之甚也¶
韓退之欲作唐之一經誅姦諛於既死發潛徳之幽光¶
豈有意於諸君子乎故書之
<pb:KR4d0025_WYG_006-14b>
　　　尹師魯河南集序¶
予觀堯典舜歌而下文章之作醇醨迭變代無窮乎惟¶
抑末揚本去鄭復雅左右聖人之道者難之近則唐貞¶
元元和之間韓退之主盟于文而古道最盛懿僖以降¶
寖及五代其體薄弱皇朝栁仲塗起而麾之髦俊率從<md:KR4d0025_SBCK_006-10a>¶焉仲塗門人能師經探道有文於天下者多矣洎楊大¶
年以應用之才獨步當世學者刻辭鏤意有希髣髴未¶
暇及古也其間甚者専事藻飾破碎大雅反謂古道不
<pb:KR4d0025_WYG_006-15a>
適於用廢而弗學者久之洛陽尹師魯少有髙識不逐¶
時輩從穆伯長游力為古文而師魯深於春秋故其文¶
謹嚴辭約而理精章奏疏議大見風采士林方聳慕焉¶
遽得歐陽永叔從而大振之由是天下之文一變而其¶
深有功於道歟師魯天聖二年登進士第後中拔萃科¶
從事於西都時洛守王文正沂公暨王文康公並加禮¶
遇遂薦引於朝寘之文館尋以論事切直貶監郢州市¶
征後起為陜西經畧判官屢更邊任遷起居舍人直龍
<pb:KR4d0025_WYG_006-15b>
圖閣知潞州以前守平涼日貸公食錢於將佐議者不<md:KR4d0025_SBCK_006-10b>¶以情復貶漢東節度副使嵗餘監均州市征予方守南¶
陽郡一旦師魯舁疾而來相見累日無一言及後事家¶
人問之不答予即答之曰魯師之行將與韓公稚圭歐¶
陽永叔述之以貽後代君家雖貧共當捐俸以資之君¶
其端心靖神無或後憂師魯舉手曰公言盡矣我不復¶
云翌日往視之不獲見傳言曰已别矣遂隠几而卒故¶
人諸生聚而泣之且歎其精明如是剛決如是死生不
<pb:KR4d0025_WYG_006-16a>
能亂其心可不謂正乎死而不失其正君子何少哉師¶
魯之才之行與其履歴則有永叔為之墓銘稚圭為之¶
墓表此不備載噫師魯有心於時而多難不夀所為文¶
章亦未嘗編次惟先𫝊於人者索而類之成十巻亦足¶
見其志也故序之<md:KR4d0025_SBCK_006-11a>¶　　　唐異詩序¶
皇宋處士唐異字子正人之秀也之才之藝掲乎清名¶
西京故留臺李公建中時謂善畫為士大夫之所尚而
<pb:KR4d0025_WYG_006-16b>
子正之筆實左右焉江東林君復神於墨妙一見而歎¶
曰唐公之筆老而彌壯東宫故諭徳崔公遵度時謂善¶
琴為士大夫之所重而子正之音嘗唱和焉髙平范仲¶
淹師其絃歌嘗貽之書曰崔公既沒琴不在兹乎處士¶
二妙之外嗜於風雅探幽索竒不知其老之將至一日¶
以集相示俾為序焉嘻詩之為意也範圍乎一氣出入¶
乎萬物巻舒變化其體甚大故夫喜焉如春悲焉如秋¶
徘徊如雲峥嶸如山髙乎如日星逺乎如神仙森如武
<pb:KR4d0025_WYG_006-17a>
庫鏘如樂府羽翰乎教化之聲獻酬乎仁義之醇上以<md:KR4d0025_SBCK_006-11b>¶徳於君下以風於民不然何以動天地而感鬼神哉而¶
詩家者流厥情非一失志之人其辭苦得意之人其辭¶
逸樂天之人其辭達覯閔之人其辭怒如孟東野之清¶
苦薛許昌之英逸白樂天之明達羅江東之憤怒此皆¶
與時消息不失其正者也五代以還斯文大剝悲哀為¶
主風流不歸皇朝龍興頌聲來復大雅君子當抗心於¶
三代然九州之廣庠序未振四始之奥講議蓋寡其或
<pb:KR4d0025_WYG_006-17b>
不知而作影響前輩因人之尚㤀已之實吟咏性情而¶
不顧其分風賦比興而不觀其時故有非窮途而悲非¶
亂世而怨華車有寒苦之述白社為驕奢之語學步不¶
至效顰則多以至靡靡増華愔愔相濫仰不主乎規諫¶
俯不主乎勸誡抱鄭衛之奏責夔曠之賞游西北之流<md:KR4d0025_SBCK_006-12a>¶望江海之宗者有矣觀乎處士之作也孑然弗倫洗然¶
無塵意必以淳語必以真樂則歌之憂則懷之無虚美¶
無苟怨隠居求志多優游之詠天下有道無憤惋之作
<pb:KR4d0025_WYG_006-18a>
騷雅之際此無愧焉覽之者有以知詩道之艱國風之¶
正也時天聖四年五月日序¶
　　說
　　　四徳說¶
易有說卦所以明其象而示其教也卦有四徳曰元亨¶
利貞雖文言具載其端後之學者或未暢其義故愚逺¶
取諸天近取諸物復廣其說焉夫元者何也道之純者¶
也於乾為資始於坤為發生於人為温良為樂善為好
<pb:KR4d0025_WYG_006-18b>
生於國為行慶為刑措於家為父慈為子孝為嘉榖為¶
四靈其迹異其道同統而言之則善之長也夫亨者何<md:KR4d0025_SBCK_006-12b>¶也道之通者也於天為三辰昭㑹於地為萬物繁殖於¶
人為得時茂勳於國為聖賢相遇為朝覲會同為制禮¶
作樂為上下交泰於家為父子為夫婦為九族相睦於¶
物為雲龍為風虎為魚水其迹異其道同統而言之則¶
嘉之會也夫利者何也道之用者也於天為膏雨於地¶
為百川於人為兼濟於國為恵民為日中市於家為豐
<pb:KR4d0025_WYG_006-19a>
財為富其隣於物為騶虞為得食雞其迹異其道同統¶
而言之義之和也夫貞者何也道之守者也於天為行¶
健於地為厚載於人為正直為忠毅於國為典則為權¶
衡於家為男女正位為長子主器於物為金玉為&KR1924;豸¶
其迹異其道同統而言之則事之幹也行此四者之謂¶
道述此四者之謂教四者之用天所不能違而况於人<md:KR4d0025_SBCK_006-13a>¶乎况於萬物乎故君子不去也天微四徳天地不行地¶
微四徳坤儀不寧人微四徳則無令名國家無四徳則
<pb:KR4d0025_WYG_006-19b>
風教不倫物無四徳則祥瑞不生惟乾坤之徳統其四¶
者焉餘卦則鮮克備矣惟聖人體乾而行後之希聖者¶
亦鮮克備矣堯舜率天下以仁乾元之君也湯武應天¶
順人開國除亂履其亨而闡其利者也夏禹治水乾之¶
成功幹其事者也體其元而兼其三者堯舜也歟後之¶
人孰能生知宜乎跂踵而勤行矣處必親仁元之基也¶
動能俟時亨之始也進思濟物利之方也守誠不囘貞¶
之道也四者未能兼行則出乎彼而入乎此出乎此而
<pb:KR4d0025_WYG_006-20a>
入乎彼周旋進退不離四者之中如是則其殆庶幾乎¶
　　　説春秋序<md:KR4d0025_SBCK_006-13b>¶聖人之為春秋也因東魯之文追西周之制褒貶大舉¶
賞罰盡在謹聖帝明皇之法峻亂臣賊子之防其間華¶
衮貽榮蕭斧示辱一字之下百王不刋游夏既無補於¶
前公榖蓋有失於後雖丘明之傳頗多氷釋而素王之¶
言尚或天逺不講不議其無津涯今褒博者流咸志於¶
道以天命之正性脩王佐之異材不深春秋吾未信也
<pb:KR4d0025_WYG_006-20b>
三傳房公有元凱之癖兼仲舒之學丈席之際精義入¶
神吾輩方扣聖門宜循師道粹屬詞比事之教洞尊王¶
黜霸之經由此登太山而知髙入宗廟而見美升堂覩¶
奥必有人焉君子哉無廢¶
　
　
　
　范文正集巻六¶
<md:KR4d0025_SBCK_007-1a>¶
<pb:KR4d0025_WYG_007-1a>
欽定四庫全書
　范文正集巻七¶
　　　　　　　　　　　　宋　范仲淹　撰
　　記
