# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:33.278299
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0487-025范文正公集別集-卷第四.
<pb:KR4d0025_SBCK_025-1a>¶
范文正公别集卷第四¶
　　　　十六羅漢因果識見頌序¶
余嘗覽釋教大藏經究諸善之理見諸佛菩薩施廣大¶
慈悲力啓利益方便門自天地山河細及昆蟲草木種¶
種善諭開悟迷徒柰何業結障蔽深高著惡昧善者多¶
見性識心者少故佛佛留訓祖祖垂言以濟羣生以成¶
大願所以隨函𩔖衆聖之詮揔爲大藏凡四百八十函¶
計五千四十八卷録而記之俾無流墜余慶歷初任知¶
政事時西虜背惠侵擾邊隅勞師困民以殄兇醜聖人¶
愛民䘏士命余宣撫河東㳂邊居民將士塗中寓宿保¶
德水谷之傳舎偶於堂簷罅間得故經一卷名曰因果¶
識見頌其字皆古𨽻書乃藏經所未録而世所希聞者¶
<pb:KR4d0025_SBCK_025-1b>¶
也余頗異之啓軸而觀乃十六國大阿羅漢爲摩拏羅¶
多等誦佛說因果識見悟本成佛大法之頌也一尊七¶
頌揔一百一十二頌皆直指死生之源深陳心性之法¶
開定慧其明之宗除煩惱障毒之苦濟生戒殺誘善祛¶
邪立漸法序四等功德說頓教陳不二法門分頓漸雖¶
殊合利鈍無異使羣魔三惡不起於心萬法諸縁同歸¶
於善余一句一嘆一頌一悟以至卷終胷臆豁然頓覺¶
世縁大有所悟儻非世尊以六通萬行圎明慧鑒之聖¶
則無以至此方知塵世之中有無邊聖法大藏之内有¶
遺落寳文謹於府州承天寺命僧歸依别録藏之厥後¶
示諸講說髙僧通證𦒿逹皆未見聞莫不欽信後於戊¶
子歳有江陵老僧慧喆見訪因話此頌諸聖祕密世所¶
<pb:KR4d0025_SBCK_025-2a>¶
希聞喆傳之於武陵僧普煥處寳之三十餘年未逢别¶
本余因求副本正其舛駮以示善知故直序其事以紀¶
其因時戊子仲春高平范仲淹序¶
　　　　竇諫議録¶
竇禹鈞范陽人爲左諫議大夫致仕諸子進士登第義¶
風家法爲一時標表馮道贈禹鈞詩云燕山竇十郎教¶
子以義方靈椿一株老仙桂五枝芳人多傳誦禹鈞生¶
五子長曰儀次曰儼侃偁僖儀至禮部尚書儼禮部侍¶
郎皆爲翰林學士侃左補闕偁左諫議大夫叅知政事¶
僖起居郎初父禹鈞家甚豐年三十無子夜夢亡祖亡¶
父聚謂之曰汝早修行縁汝無子又壽𥮅不永禹鈞唯¶
諾禹鈞爲人素長者先家有僕者盗用過房廊錢二百¶
<pb:KR4d0025_SBCK_025-2b>¶
千僕慮事覺有一女年十二三自冩劵繫於臂上云永¶
賣此女與本宅償所&KR0018;錢自是遠逃禹鈞見女子劵甚¶
哀憐之即時焚劵收留此女祝付妻曰飬育此女及事¶
日當求良匹嫁之及女笄以二百千擇良匹得所歸後¶
舊僕聞之歸感泣訴以前罪禹鈞不問由是父子圖禹¶
鈞像日夕供飬晨興祝壽公嘗因元夕徃延慶寺燒香¶
像前忽於後殿堦側拾得銀二百兩金三十兩遂持歸¶
明旦侵晨詣寺守候失物主須&KR0119;見一人泣涕至公問¶
所因其人具以實告曰父犯刑至大辟徧懇至親貸得¶
金銀若干將贖父罪昨暮以一相知置酒酒昏忽失去今¶
父罪巳不復贖矣公驗其實遂與同歸以舊物還之加¶
以惻憫復有贈賂其同宗及外姻甚多貧困者有䘮不¶
<pb:KR4d0025_SBCK_025-3a>¶
能自舉公爲出金塟之由公塟者凡二十七䘮親戚故¶
舊孤遺有女未能嫁者公爲出金嫁之由公嫁者孤女¶
凡二十八人故舊相知與公有一日之雅遇其窘困則¶
必擇其子弟可委以財者隨多寡貸以金帛俾之興販¶
自後由公而活族者數十家以至四方賢士頼公舉火¶
者不可勝數公毎量歳之所入除伏臘供給外皆以濟¶
人之急家惟素儉器無金玉之飾室無衣帛之妾於宅¶
南搆一書院四十間聚書數千卷禮文行之儒延置師¶
席凡四方孤寒之士貧無供須者公咸爲出之無問識¶
不識有志於學者聽其自至故其子見聞益博凡四方¶
之士由公之門登貴顯者前後接踵來拜公之門必命¶
左右扶公坐受其禮及公之亡蒙恩深者有持心䘮三¶
<pb:KR4d0025_SBCK_025-3b>¶
年以報其遺德先是公之亡祖亡父夢中告以無子及¶
壽數不永後十年復夢其亡祖亡父告之曰汝三十年¶
前實無子分又壽促我嘗告汝今汝自數年以來名掛¶
天曹隂府以汝有隂德延筭三紀賜五子各榮顯仍以¶
福壽而終死後當留洞天充真人位言訖復祝禹鈞曰¶
隂陽之理大抵不異善惡之報或發於見世或報於來¶
世天網恢恢踈而不漏此無疑也禹鈞愈積隂功年八¶
十二沐浴别親戚談咲而卒五子八孫皆貴顯於朝廷¶
後之稱教子者必曰燕山竇十郎云¶
　　某祖與竇公故人祖嘗録於書册以示子孫爲法¶
　　惜其不傳天下故録以示好善者庶見隂陽報應¶
　　之理使惡者知所戒焉叅知政事范某述¶
<pb:KR4d0025_SBCK_025-4a>¶
　　　　上張侍郎¶
某啓聞漢相出守遽彰集鳯之仁蜀客寓言適起攀鴻¶
之志是則感深者惠來而熟間希遠者景附以誠宜矧¶
嘗赫赫之瞻敢昧菁菁之樂恭惟留守侍郎崇宣古道¶
茂冠人&KR0212;濬雅量於玉淵耀華勲於金册經緯抗魯雲¶
之作論思傾丹石之𠂻仁助南薫下觧吾民之愠道侔¶
東易旁洗庻物之心繇是仙貫日升天姿晝接皇墳帝¶
典奉國府之諮詢周紀漢綱振憲司之風議臺霜載厲¶
心水彌清故得穆穆顧懐師師属望叅萬㣲之景業升¶
九序之康歌象先以清淨加人元崇以應變成務梓人¶
之政大斵於周&KR0022;金鑑之功景鏘於唐室翊宣帝問欽¶
叙疇倫羲𪔂載&KR0325;旣觀於烹飬魯巵在廟俄鍳於歆盈¶
<pb:KR4d0025_SBCK_025-4b>¶
不盡君子之餘廼起逹人之觀劇言黼扆牢讓台衡天¶
章開均逸之慈國論仰知榮之躅今則𠋣毗載重名教¶
荐登鳴玉北門寔奉觀書之座分珪南闕崇司受籙之¶
都彌重國威益嚴廟&KR0009;蕭侯関内鬰隆炎漢之基旦相¶
陜東雅布崇周之化一人爲之安撫四國爲之承流莫¶
不凝飬粹靈惠綏美俗東陽之扇動揖清風武昌之楼¶
靜延明月儀刑乎仁壽之域嘯歌乎逍遥之&KR0469;浩氣載¶
盈仁聲允塞然而三輔之隩適賀帶安庻&KR0022;之懐未忘¶
高仰佇見日圍迅命星駕嚴歸兎𫟍風移愛甘棠而益¶
茂龍池天近著温樹之重芳浹麗澤於百靈藹英聲於¶
億載如某者藝踈芳潤行愧直清蜉蝣之術未充蝘蜓¶
之嘲奚解依經敏學耻讀非聖之書約史徇名勉附青¶
<pb:KR4d0025_SBCK_025-5a>¶
雲之士實偶登三之盛𫉬從旅百之先洽呦呦之鳴誤¶
膺於宸選循婉婉之書謬厠於賔榮詎興沈後之嗟尚¶
兾騰夷之遇伏遇留守侍郎燕金募秀蔡屣延才鐸宣¶
百世之文旌集四方之善遠者近者鼓之舞之某顒若¶
望風惠然入國六經之教郁郁成文三月之韶洋洋在¶
耳而况某將趨列鎮實附宏都弗違鷄犬之音宻奉馬¶
牛之境小國之仰大國亹亹誠敦先知之覺後知循循¶
豈倦竊效封人之請顧觀魏相之威雖才異唐英未入¶
晉公之幕而時同漢秀庶登梁孝之園如此則慕孤飛¶
之雲或爲霖而有助效百年之榦幸構厦以無遺跡預¶
洪鈞惠聞凾夏某卑情無任俟恩激切知歸之至¶
　　　　上大名府主王侍郎啓¶
<pb:KR4d0025_SBCK_025-5b>¶
某啓聞樂府宏開金石有發揮之望靈臺峻立風雲無¶
隱晦之姿延群奏以咸宣俯多祥而益辯其况當具瞻¶
之際凝真覽之明激揚駕說之音妍醜思皇之俊咸歌¶
樂育熟議宻藏恭惟知府侍郎聲盈天湍道潤金壁儼¶
神鋒而不耀藴寳器以難名禀自誠之德之純賦將聖¶
之才之美明明詔下諸侯修北海之書穆穆賔來天子¶
得平津之䇿自是蹈揚仙室遷歷帝闈青簡婉㣲謹周¶
孔之垂法王書雅奥含虞夏之遺風故能輔翊天家叅¶
脩皇極沃心必符於舜好論思豈止於曹隨萬化景彰¶
諸華砥定一穴是問属慱陽之有憂六府旣瞻異延平¶
之不懼宻辭岩座遜請藩庭周人詎有於流言魯哲曾¶
無於愠色今則屏臨三輔岳鎭萬封輟妙筭於廟中抗¶
<pb:KR4d0025_SBCK_025-6a>¶
雅歌於閫外束兵之伍樂壽域以何長含哺之氓賞春¶
臺之不足佇見下從僉論上迪宸謀金堤啓途黃樞正¶
神明百揆舞蹈萬&KR0022;如某者善遠芝蘭言踈黼黻靜忘¶
位大明禮樂不貽唐相之慚盡飬聖賢更廣周文之意¶
窺圃顧玉器之未成進異括囊愧金聲之不振景高山¶
而詎至騰夷路以何稽幸以亨㑹景炎賁搜寒俊方領¶
矩歩入拜侍郎之庭載纚垂纓出預將軍之幕當𤓰期¶
之未及猶蓬累之斯行伏遇侍郎啓闢聖門儀形俊域¶
實斯文之東道乃吾黨之南車是興請見之辭稍露盍¶
歸之志雖拳拳希聖曾無日月之階而肅肅之賢當有¶
神仙之歎庻乎韓宣此日得言在魯之文&KR0123;甫異時願¶
上維嵩之頌兾親黃閣永戴洪鈞下情無任¶
<pb:KR4d0025_SBCK_025-6b>¶
　　　　賦林衡鑑序¶
人之心也發而爲聲聲之出也形而爲言聲成文而音¶
宣言成文而詩作聖人稽四始之正筆而爲經考五聲¶
之和鼓以爲樂是故言依聲而成象詩依樂以宣心感¶
于人神穆乎風俗昭昭六義賦實在焉及乎大醇旣醨¶
旁流斯激風雅條散故態屢遷律呂&KR0899;分新聲間作而¶
士衡名之體物聊舉於一端子雲語以雕蟲蓋尊其六¶
籍降及近世尤尚斯文律體之興盛于唐室貽于代者¶
雅有存焉可歌可謡以條以貫或祖述王道或褒賛國¶
風或研究物情或䂓戒人事煥然可警鏘乎在聞¶
國家取士之科縁於此道九等斯辨寸長必收其如好¶
高者鄙而弗攻幾有肴而不食務近者攻而弗至若以¶
<pb:KR4d0025_SBCK_025-7a>¶
莛而撞鍾作者幾稀有司大患雖炎炎其火玉石可分¶
而滔滔者流涇渭難見曷嘗求備且務廣收故進者豈¶
盡其才而退者愈惑於命臨川者鮮克結網入林者謂¶
可無虞士斯不勤文何以至撰述者旣昧於向趣題品¶
者復異其好尚繩墨不進曲直終非仲淹少逰文塲嘗¶
禀詞律惜其未𫉬竊以成名近因餘閑載加研玩頗見¶
規格敢告友朋其於句讀聲病有今禮部之式焉别析¶
二十門以分其體埶叙昔人之事者謂之叙事頌聖人¶
之德者謂之頌德書聖賢之勲者謂之紀功陳&KR0022;國之¶
體者謂之賛序縁古人之意者謂之縁情明虗無之理¶
者謂之明道發揮源流者謂之祖述啇㩁指義者謂之¶
論理指其物而咏者詠物述其理而詠者謂之述詠𩔖¶
<pb:KR4d0025_SBCK_025-7b>¶
可以廣者謂之引𩔖事非有隱者謂之指事究精㣲者¶
謂之析㣲取比象者謂之體物强名之體者謂之假象¶
兼舉其義者謂之旁喻叙其事而體者謂之叙體緫其¶
數而述者謂之緫數兼明二物者謂之𩀱𨵿詞有不覊¶
者謂之變態區而辯之律體大備然古今之作莫能盡¶
見復當旅次無所撿索聊取其可舉者𩔖之于門門各¶
有序盍詳其指古不足者以今人之作者附焉略百餘¶
首以示一隅使自求之思過半矣雖不能貽人之巧亦¶
庻幾辯惑之端命之曰賦林衡鑑謂可權人之輕重辨¶
巳之妍媸也所舉之賦多在唐人豈貴耳而賤目哉庻¶
乎文人之作由有唐而復两漢由两漢而復三代斯文¶
也旣格乎雅頌之致斯樂也亦逹乎韶夏之和臣子之¶
<pb:KR4d0025_SBCK_025-8a>¶
心豈徒然耳若國家千載特見取人易方登孝廉舉方¶
正聘以伊尹之道䇿以仲舒之文求制禮作樂之才尚¶
經天緯地之業於斯述也委而不論亦吾道之志歟時¶
天聖五年正月日高平范仲淹序¶
　　　　賀胡侍郎致仕¶
伏審侍郎進清崇之爵諧高尚之風𦒿德尊隆睿恩深¶
厚榮映之下慶仰居多恭以侍郎誠明自天進退由道¶
宣三德於夙夜&KR0013;四紀於龍光赫有華名宻多隂施囏¶
難險阻盡力乎三朝富貴崇高致身乎五福而乃起逹¶
人之觀引大夫之年聦明不衰止足自處國家興廉讓¶
之節䟽渙汗之仁寵數優賢休聲載路耀錦南國邑子¶
榮太守之歸掛冠東門都人藹丈夫之歎爲儒及此其¶
<pb:KR4d0025_SBCK_025-8b>¶
樂何涯伏惟上爲聖朝倍保崇重舜好清問方體貌於¶
𪧐賢國有老成尚彌縫於顯道某久荷鈞録卑情無任¶
榮觀景仰之至¶
　　　　知杭州謝兩地啓¶
某啓三月二十一日敕差知杭州軍州事東南得請夙¶
夕趍程地重&KR0009;優感深愧集竊念某生禀迂拙進當盛¶
明述不臻於聖門跡久塵於榮路領出師之重任曾莫¶
有功叅論道之近司亦惟無狀清光旋遠晦昧所宜爰¶
假㑹藩即從便道過于桑梓見故老以相榮䖏兹江湖¶
與嘉魚而共樂允爲天幸岀自陶成玆蓋集賢相公權¶
衡以誠神明其照俾蒲柳之㣲質&KR0013;霖雨之大私惟寅¶
奉於官箴庶欽崇於鈞造感懼激切依歸之至¶
<pb:KR4d0025_SBCK_025-9a>¶
　　　　移蘇州謝兩府¶
罪布四方大不可掩寵分千&KR0016;得之若驚仰雷霆之霽¶
威加霖雨而蒙潤報君何道殺身有宜竊念某生於唐¶
虞學於鄒魯一簞之樂素伏於丘園四庫之逰濫升於¶
臺閣而自踐揚諌列對越清光允出遭逢誠當感槩事¶
君無𨼆必罄狂夫之言渉道未深終乖智者之慮俟竄¶
居於楚澤尚假守於桐廬風俗未殊足張條教江山爲¶
助寜慕笑歌鶴在隂而亦鳴魚相忘而還樂優㳺吏𨼆¶
謝絶人倫豈謂蒙而克亨幽而致顯屢改𠟵藩之&KR0009;莫¶
非名部之行宗族相榮搢紳改觀此蓋相公仁鈞大播¶
量澤兼包示噩噩之公朝存坦坦之言路道玆優渥屈¶
彼典&KR0212;茂揚天子之休純彼幽人之&KR0123;某敢不黽勉王¶
<pb:KR4d0025_SBCK_025-9b>¶
事窹𥧌政經佩黃裳之文庶揚於易教詠朱繩之直無¶
忝於詩人上酬乃聖之知旁荅具瞻之造過此以徃不¶
知所裁¶
　　　　謝夏太尉¶
某蒙恩授前件官者金石之言方形於清舉&KR0093;綸之命¶
遽&KR0013;於鴻私深惟山野之材曷副英豪之薦斯盖某官¶
棟梁王室篁皷天聲痛么麽之戎夷敢䖍劉於封鄙是¶
求參賛將肆殄夷謂某經術粗通可以識國家之體謂¶
某愚𠂻素慤可以盡兵民之心奏逹九清增輝多士敢¶
不竭其素藴輔之至誠震耀我國威張皇我帝筭晉公¶
之幕力希唐士之謀能虞帝之庭誓獻有苗之俘馘英¶
儀所&KR0557;狂言不誣¶
<pb:KR4d0025_SBCK_025-10a>¶
　　　　謝賀正啓¶
某啓伏以青祇布職珠緯窮天授歳律以端時建斗杓¶
而首序賀牘未馳於便置繁文&KR0205;枉於圜封荷勤懇之¶
相先輙佩蔵而無斁&KR0130;兹令且倍納殊休¶
　　　　論西事劄子¶
臣聞兵家之用在先觀虗實之𫝑實則避之虗則攻之¶
今縁邉城寨有五七分之備而𨵿中之備無三二分若¶
吳賊知我虗實必先脅邉城不出戰則深入乘𨵿中之¶
虗小城可破大城可圍或東阻潼𨵿隔兩川貢賦縁邉¶
懦將不能堅守則朝廷不得高枕矣爲今之計莫若且¶
嚴邊城使之久可守實関内使無虗可乘西則邠州鳯¶
翔爲環慶儀渭之聲援北則同州河中府扼鄜延之要¶
<pb:KR4d0025_SBCK_025-10b>¶
害東則陜府華州㩀黄河潼関之險中則永興爲都㑹¶
之府各須屯兵三二萬人若㓂至使邉城清野不與大¶
戰関中稍實豈敢深入復命五路脩攻取之備張其軍¶
聲分彼賊𫝑使&KR0211;馬之勁無所施牛羊之貨無所集三¶
二年間彼自困弱待其衆心離叛自有間隙則行天討¶
此朝廷之上策也又聞邉臣多請五路入討臣竊計之¶
恐未可以輕舉也太宗朝以宿將精兵北伐西討艱難¶
歳月終未收復縁大軍之行粮車甲乘動彌百里虜&KR0016;¶
輕捷邀撃前後乘風揚砂一日&KR0070;出進不可前退不可¶
息水泉不得飲沙漠無所𫉬此所以無功而有患也况¶
今承平歳久中原無宿將精兵一旦興深入之謀係難¶
制之虜臣以謂國之安危未可知也然則唐漢之時能¶
<pb:KR4d0025_SBCK_025-11a>¶
拓疆萬里者盖當時授任與今不同旣委之以兵又與¶
之稅賦而不求速效故飬猛士延謀客日練月計以待¶
其隙進不俟朝廷之命退不関有司之責觀變乘勝如¶
李牧之守邉可謂善破虜矣惟陛下深計而緩圖之¶
　　　　道服賛¶
平海書記許兄製道服所以清其意而潔其身也同年¶
范仲淹請爲賛云¶
道家者流　衣裳楚楚　君子服之　逍遥是與¶
虗白之室　可以居處　華胥之庭　可以歩武¶
豈無青紫　寵爲辱主　豈無狐狢　驕爲禍府¶
重此&KR0070;師　畏彼如虎　旌陽之孫　無忝於祖¶
　　　　釣臺詩¶
<pb:KR4d0025_SBCK_025-11b>¶
漢包六合罔英豪一箇㝠鴻惜羽毛世祖功臣三十六¶
雲臺爭似釣臺高¶
　　　　送饒州董博士(諱淵&KR0219;鹿鳴燕之後舉送詩)¶
畨國英豪富魯儒同時舉送起鄉閭文章耻學楊雄賦¶
議論羞談賈誼書喜得明珠三十六恨遺壯士二千餘¶
送君直上青霄去行看歸乘駟馬車¶
　　　　送徐&KR0098;升歸九華¶
重君樂詩書孜孜不知老白髪未治生惟設聖人道愛¶
君妙山水所得是神氣尺素冩林巒&KR0684;有千里意念日¶
江南行孤雲無繫程直指九華峯去掃先君塋却來華¶
陽川邀我溪上盟行歌紫芝秀坐嘯清風生鍊真變金¶
骨飄飄朝玉京結成物外㳺忘此天下情¶
<pb:KR4d0025_SBCK_025-12a>¶
　　　鄱陽在江左&KR0197;古郡昔之爲守者固多以賢稱¶
　　　者僅九人而傑出於九賢之中又止唐之顔魯¶
　　　公　本朝之范文正公可謂難得也巳二公名¶
　　　氏在史官大節在天下至於文章散落人間雖¶
　　　茟端㳺戯之餘而典雅純實可以經世而出治¶
　　　垂乆而行遠蓋其所飬得天地之正氣故文亦¶
　　　如之然是&KR0022;實二公舊治獨無墨本而間見於¶
　　　他處誠闕典也翊攝乏此來首訪而得之鳩工¶
　　　&KR0866;板以傳不朽斯人之眷眷二公雖不繫於文¶
　　　集之有無然使學士大夫家有其書如潮人之¶
　　　於退之柳人之於子厚因書以致其師仰敬慕¶
　　　之意不猶愈於甘棠之思乎乹道丁亥五月旣¶
<pb:KR4d0025_SBCK_025-12b>¶
　　　望邵武俞翊謹識¶
番陽郡齋州學有¶
文正范公文集奏議歳乆板多澷滅殆不可讀判府太¶
中先生甞謂此郡太守名德如日月之照終古不泯者¶
在唐則顔魯公本朝則范文正公文正之集士大夫過¶
郡者莫不欲見其可不整治乎於是委属寮以舊京本¶
丹陽集參校且&KR0162;公帑刋補之又得詩文三十七篇爲¶
遺集附于後其間尚有舛誤更俟後之君訪善本訂正¶
焉淳熈丙午十二月日郡從事北海綦煥謹識¶
　　　朝奉郎通判饒州軍州兼管内勸農營田事宋鈞¶
　　朝請大夫知饒州軍州兼管内勸農營田事趙旧樴¶
　　　嘉定壬申仲夏重修　范文正公别集卷第四¶
