# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 4

¶
　　　依韻酬章推官見贈¶
姑蘇從古號繁華却戀巖邊與水涯重入白雲尋釣瀨¶
更隨明月宿詩家山人驚戴烏紗出溪女笑偎紅杏遮¶
來蚤又抛泉石去范茫榮利一吁嗟<md:KR4d0025_SBCK_004-1b>¶
<pb:KR4d0025_WYG_004-1b>
　　　蘇州十詠¶
　　　　泰伯廟¶
至徳本無名宣尼一此評能將天下讓知有聖人生南¶
國奔方逺西山道始亨英靈豈不在千古碧江横¶
　　　　木蘭堂¶
堂上列歌鐘多慙不如古却羨木蘭花曽見霓裳舞(白/樂)¶
(天為蘇州刺/史嘗教此舞)¶
　　　　洞庭山
<pb:KR4d0025_WYG_004-2a>
吳山無此秀乘暇一遊之萬頃湖光裏千家橘熟時平¶
看月上早逺覺鳥歸遲近古誰真賞白雲應得知¶
　　　　虎丘山¶
昔見虎耽耽今為佛子巖雲寒不出寺劍静未離潭幽<md:KR4d0025_SBCK_004-2a>¶步蘿垂徑髙禪雪閉菴吳都十萬户煙瓦亘西南¶
　　　　閶門¶
吳門聳閶闔迎送毎躋攀一水帝鄉路片雲師子山落¶
鴻漁釣外斜栁别離間白傅歸休處盤桓幾厚顔
<pb:KR4d0025_WYG_004-2b>
　　　　靈巖寺(吳王之離宫/也下臨太湖)¶
古來興廢一愁人白髪僧歸掩寺門越相煙波空去鴈¶
吳王宫闕半啼猿春風似舊花猶笑往事多遺石不言¶
唯有延陵逃遁去清名髙節滿乾坤¶
　　　　太湖¶
有浪即山髙無風還練静秋宵誰與期月華三萬頃¶
　　　　伍相廟¶
胥也應無憾至哉忠孝門生能酬楚怨死可報吳恩直<md:KR4d0025_SBCK_004-2b>¶
<pb:KR4d0025_WYG_004-3a>
氣海濤在片心江月存悠悠當日者千載秪慙魂¶
　　　　觀風樓¶
髙壓郡西城觀風不浪名山川千里色語笑萬家聲碧¶
寺煙中静紅橋栁際明登臨豈劉白滿目見詩情¶
　　　　南園¶
西施臺下見名園百草千花特地繁欲問吳王當日事¶
後來桃李若為言¶
　　　依韻奉酬晏尚書見寄
<pb:KR4d0025_WYG_004-3b>
徽音來景亳盛事聳吳鄉上象三台照髙文五色章純¶
如登樂府淵若測天潢寒谷春重煦幽宫草特芳感知¶
心似血思報鬢成霜新定慙無恵姑蘇惜未康堯湯餘¶
水旱劉白舊風光北闕雲霓逺南園橘柚荒願聞歌畫<md:KR4d0025_SBCK_004-3a>¶一敢議賦長楊碌碌嘲須解循循教弗㤀跡甘榮路外¶
情寄聖門傍幾託為魚夢江湖尚渺茫¶
　　　又用前韻謝晏尚書以近著示及¶
祖述賢人業何因降互鄉周公舊才美夫子近文章逸
<pb:KR4d0025_WYG_004-4a>
氣彌衝斗雄源甚決潢月中靈桂老春外寶芝芳逺似¶
天無翳清如塞有霜日星圖舜禹金石頌成康(謂真廟/神御頌)¶
(也/)渦曲風騷盛(謂游渦/之作也)營丘學校光(謂青社州/學記也)至精含¶
變化大手鑿洪荒崧嶽詞欺甫甘泉價掩揚滿朝當諷¶
誦終古豈遺㤀恍若探龍際森疑履虎傍半生游此道¶
觀海特茫茫¶
　　　陳質殿丞挽歌詞¶
賢者逝如斯皇天豈易知衆人皆墮淚君子欲安碑幾<md:KR4d0025_SBCK_004-3b>¶
<pb:KR4d0025_WYG_004-4b>
世傳清白滿鄉稱孝慈賢哉生令嗣遺秀在蘭芝¶
　　　送僧文光¶
一品山前識迢迢三十春多慚畫㦸裏重見白雲人¶
　　　依韻酬府判龎醇之見寄¶
二十年前已定交而今鵬鷃各逍遥但能賈傅親前席¶
何必蕭生意本朝直節羡君如指佞孤根憐我異凌霄¶
(凌霄花名/生且有託)莫將富貴移平昔彼此清心髪半凋¶
　　　依韻酬吳安道學士見寄
<pb:KR4d0025_WYG_004-5a>
聖君賢相正彌綸諌諍臣微敢徇身但得葵心長向日¶
何妨騖足未離塵豈辭雲水三千里猶濟瘡痍十萬民¶
宴坐黄堂愧無限隴頭元是帶經人¶
　　　依韻酬吳春卿二首(來章有鶴羸松冷之句/因以松鶴命題以答之)<md:KR4d0025_SBCK_004-4a>¶　　　　鶴¶
華亭孤立病時身終日徘徊向海濵露掌思髙還警夜¶
芝田音斷欲傷春千年靈氣何求藥八變竒姿已過人¶
莫厭在陰猶寡和九臯非晩見精神
<pb:KR4d0025_WYG_004-5b>
　　　　松¶
亭亭百尺棟梁身寂寞雲根與澗濵寒冒雪霜寧是病¶
静期風月不須春蕭蕭逺韻和於樂密密清陰意在人¶
髙節直心時勿伐千秋為石乃知神¶
　　　應制賞花釣魚¶
萬彚嘉亨日皇心豫宴辰華林新濯雨靈沼正涵春帝¶
幄紛仙蘤天鈎擲錦鱗洋洋頒睿唱賡頌浹簪紳¶
　　　過餘杭白塔寺<md:KR4d0025_SBCK_004-4b>¶
<pb:KR4d0025_WYG_004-6a>
登臨江上寺遷客特依依逺水欲無際孤舟曽未歸亂¶
峯藏好處幽鷺得閒飛多少天真趣遥心結翠微¶
　　　西湖筵上贈胡侍郎¶
官秩文昌貴功名信史褒朝廷三老重鄉黨二疏髙涯¶
業盡圖籍子孫皆俊髦西湖天下絶今日盛遊遨¶
　　　江城對月¶
南國風波逺東門冠蓋囘多情是明月相逐過江來¶
　　　送向綜國博通判桂州
<pb:KR4d0025_WYG_004-6b>
通籍三公後監州五嶺深欲知明主意將慰逺人心嵗¶
計多藏藥舟行不廢琴歸書清白最寧問槖中金¶
　　　芝山寺¶
樓殿觀崔嵬靈芝安在哉雲飛過江去花落入城來得<md:KR4d0025_SBCK_004-5a>¶食鵶朝聚聞經虎夜囘偶臨西閣望五老夕陽開¶
　　　昇上人碧雲軒¶
愛此詩家好幽軒絶世紛澄宵半牀月淡曉數峯雲逺¶
意經年就微吟並舍聞只應虚静處所得自蘭芬
<pb:KR4d0025_WYG_004-7a>
　　　郡齋即事¶
三出專城鬢似絲齋中蕭灑過(一作/勝)禪師近疎歌酒緣
多病¶不負青山賴有詩半雨黄花秋賞健一江明月夜
歸遲¶世間榮辱何須道塞上衰翁也自知¶
　　　同年魏介之會上作¶
寒苦同登甲乙科天涯相對合如何心存闕下還憂畏¶
身在樽前且笑歌閒上碧江游畫鷁醉留紅袖舞鳴鼉¶
與君今日真良會自信麤官樂事多<md:KR4d0025_SBCK_004-5b>¶
<pb:KR4d0025_WYG_004-7b>
　　　依韻酬黄灝秀才¶
再貶鄱川信不才子規相愛勸歸來客心但感江山助¶
天意難期日月迴白雪孤琴彌冷淡浮雲雙闕自崔嵬¶
南方嵗宴猶能樂醉盡黄花見早梅¶
　　　贈鍾道士(曽舉/進士)¶
人間無復動機心掛了儒冠嵗已深惟有詩家風味在¶
一壇松月伴秋吟¶
　　　道士程用之為余傳神因題
<pb:KR4d0025_WYG_004-8a>
貌古神疎畫本難因師心妙發毫端無功可上凌雲閣¶
留取雲山静處看¶
　　　送魏介之江西提點¶
旌旗如火浪如鷗一路春城次第遊江上髙樓欲千尺<md:KR4d0025_SBCK_004-6a>¶便從今日望歸舟¶
　　　遊廬山作¶
五老閒遊倚舳艫碧梯嵐逕好程途雲開瀑影千門掛¶
雨過松黄十里鋪客愛往來何所得僧言榮辱此間無
<pb:KR4d0025_WYG_004-8b>
從今愈識逍遥旨一聴升沉造化鑪¶
　　　瀑布¶
迥與衆流異發源髙更孤下山猶直在到海得清無勢¶
鬭蛟龍惡聲吹雨雹麤晩來雲一色詩句自成圖¶
　　　贈廣宣大師¶
憶昔同遊紫閣雲别來三十二迴春白頭相見雙林下¶
猶是清朝未退人¶
　　　移丹陽郡先遊茅山作<md:KR4d0025_SBCK_004-6b>¶
<pb:KR4d0025_WYG_004-9a>
丹陽太守意何如先謁茅卿始下車竭節事君三黜後¶
収心奉道五旬初偶尋靈草逢芝圃欲扣真闗借玉書¶
不更從人問通塞天教吏隠接山居¶
　　　贈茅山張道者¶
有客生平愛白雲無端年老尚紅塵只應金簡名猶在¶
得見仙巖種玉人¶
　　　京口即事¶
突兀立孤城詩中别有情地深江底過日大海心生甘
<pb:KR4d0025_WYG_004-9b>
露樓臺古金山氣象清六朝人薄命不見此昇平¶
　　　懷慶朔堂¶
慶朔堂前花自栽便移官去未曽開年年憶著成離恨¶
只託清風管勾來<md:KR4d0025_SBCK_004-7a>¶(拾遺勾/作幹)
　　　依韻酬葉道卿中秋對月二首¶
天遣今宵無寸雲故開秋碧掛冰輪詩人不悔衣霑露¶
為惜清光豈易親¶
孤光千里與君逢最愛無雲四望通處處樓臺競歌宴
<pb:KR4d0025_WYG_004-10a>
的能愛月幾人同¶
　　　贈葉少卿¶
退也天之道東南事了人風波抛舊路花月伴閒身湖¶
外扁舟逺門中駟馬新心從今日泰家似昔時貧見子¶
登西掖攜孫過北隣白雲髙閣曙淥水後池春樽酒呼¶
前輩鑪香扣上真只應陰徳在八十富精神¶
　　　依韻答梁堅運判見寄¶
蔽野旌旗色滿山笳吹聲功名早晩就裴度亦書生<md:KR4d0025_SBCK_004-7b>¶
<pb:KR4d0025_WYG_004-10b>
　　　城大順迴道中作¶
三月二十七羌山始見花將軍了邊事春老未還家¶
　　　依韻和延安龎龍圖栁湖¶
種栁穿湖後延安盛可遊逺懷㤀澤國真賞即瀛洲江¶
景來秦塞風情屬庾樓劉琨増坐嘯王粲乍銷憂秀發¶
千絲墮光揺匹練柔雙雙翔乳鷰兩兩睡馴鷗折翠贈¶
歸客濯清招隠流宴回銀燭夜吟度玉闗秋勝處千場¶
醉勞生萬事浮王公多雅故(某與龍圖公同年/復為延安交政)思去共
<pb:KR4d0025_WYG_004-11a>
仙舟¶
　　　和延安龎龍圖寄岳陽滕同年¶
優游滕太守郡枕洞庭邊幾處雲藏寺千家月在船疎¶
鴻秋浦外長&KR0327;晩樓前旋撥醅頭酒新炰縮項鯿宦情<md:KR4d0025_SBCK_004-8a>¶須淡薄詩意定連緜迥是偷安地仍當飽事年只應天¶
下樂無出日髙眠豈信憂邊處干戈隔一川(時宣撫/岢嵐軍)¶
　　　與張燾太博行忻代間因話江山作¶
數年風土塞門行説著江山意暫清求取罷兵南國去
<pb:KR4d0025_WYG_004-11b>
滿樓蒼翠是平生¶
　　　過長安醉别資政鄭侍郎¶
鄉闗交復親把酒且逡巡共上青雲路相看白髪人有¶
為須報國無事即頥神故素幾云在風音莫厭頻¶
　　　依韻酬光化李簡夫屯田¶
老來難得舊交游莫歎樽前兩鬢秋少日苦辛名共立¶
晩年恬退語相投龔黄政事聊牽强元白隣封且唱酬¶
附郭田園能置否與君乘健早歸休<md:KR4d0025_SBCK_004-8b>¶
<pb:KR4d0025_WYG_004-12a>
　　　依韻酬太傅張相公見贈¶
出處曽無致主功南陽為守地猶雄醉醒往日慙漁父¶
得失今朝賀塞翁七里河邊歸帶月百花洲上嘯生風¶
卧龍鄉曲多賢達願預逍遥九老中¶
　　　依韻酬益利鈐轄馬端左藏¶
濫登清顯遇公朝豈有才謀可致堯拙守自慙成木强¶
宦遊誰歎僅蓬飄醉來多謝提壺勸歸去寧煩杜宇招¶
好樂當年開口笑此心無事愧重霄
<pb:KR4d0025_WYG_004-12b>
　　　依韻酬邠州通判王稷太博¶
南豳日日接英標公外追隨豈待招惡勸酒時圖共醉¶
痛贏棊處肯相饒一抛言笑如何遣頻得音書似不遥¶
獨上西樓為君久滿城明月會雲銷<md:KR4d0025_SBCK_004-9a>¶　　　依韻酬李光化見寄¶
南陽偃息養衰顔天暖風和近楚闗欲少禍時當止足¶
得無權處始安閒心憐好鳥來幽院目送微雲過别山¶
此景此情聊自慰是非何極任循環
<pb:KR4d0025_WYG_004-13a>
　　　寄安素髙處士¶
吏隠南陽味日新幕中文雅盡交賔滿軒明月清譚夜¶
共憶詩書萬巻人¶
　　　酬李光化見寄二首¶
交親莫笑出麾頻不任纎機只任真逺䕶玉關猶竭力¶
入陪金鉉敢周身素心直擬圭無玷晩節當如竹有筠¶
道本逍遥惟所適吾生何用蠖求伸¶
萬里承平堯舜風使君尺素半空空庭中無事吏歸早<md:KR4d0025_SBCK_004-9b>¶
<pb:KR4d0025_WYG_004-13b>
野外有歌民意豐石鼎鬭茶浮乳白海螺行酒灎(上/聲)波¶
紅宴堂未盡嘉賔興移下秋光月色中¶
　　　依韻酬李光化敘懷¶
列宿専城且自娛清名善最即前途江山樂國誠難會¶
風月詩家的不辜未必晩成輸早達好將髙笑代長吁¶
公餘更勵經邦業思為清朝贊禹謨¶
　　　和李光化秋詠四首¶
　　　　曉
<pb:KR4d0025_WYG_004-14a>
牆外轆轤響樓前河漢攲曙光和月色猶記早朝時¶
　　　　晝¶
日色清如照前林葉未零海東新隼至一㸃在青㝠¶
　　　　晩<md:KR4d0025_SBCK_004-10a>¶晩色動邊思去年猶未歸戍樓人已冷目斷望征衣¶
　　　　夜¶
春色人皆醉秋光獨不眠君看明月下何似落花前¶
　　　送黄灝員¶外
<pb:KR4d0025_WYG_004-14b>
三十餘年交舊心相逢那復議升沉卑飛塵土味誠薄¶
達宦風波憂更深自古榮華渾一夢即時歡笑敵千金¶
追陪未久還離索早晩軒車重見尋¶
　　　和并州大資政鄭侍郎秋晩書事¶
太原兵重壓强吳莫對秋風憶鱠鱸萬里天聲揚紫塞¶
十年人望在黄樞定應松柏心無改自信雲龍道不孤¶
應笑病夫何所補獨能安坐養桑榆¶
　　　和提刑趙學士探梅三絶<md:KR4d0025_SBCK_004-10b>¶
<pb:KR4d0025_WYG_004-15a>
蕭條臈後復春前雪壓霜欺未放妍昨日倚欄枝上看¶
似留芳意入新年¶
静映寒林晩未芳人人欲看夀陽粧玉顔須傍韶春笑¶
莫鬭嚴風與惡霜¶
百花爭早孰過梅天與芳時豈待催莫惜黄金置清賞¶
隔年春色為君開¶
　　　和太傅鄧公歸遊武當見¶寄
三提相印代天工鄧國歸來耀本封此日神仙丁令鶴
<pb:KR4d0025_WYG_004-15b>
幾年霖雨武侯龍酬恩定得祠黄石談道須期會赤松¶
莫慮故鄉陵谷變武當依舊碧重重¶
　　　即席呈太傅相公¶
鳯池三入冠台躔致了昇平一品閒白傅歌詩傳海外<md:KR4d0025_SBCK_004-11a>¶晉公桃李滿人間上都雲逺經時别故國春濃幾度還¶
太史占天應有奏夀星光彩近南山¶
　　　紀送太傅相公歸闕¶
搢紳誰敢望差肩獨向昌期協半千首會雲龍游少海
<pb:KR4d0025_WYG_004-16a>
親扶日月上中天碧油兩就元戎鎮黄閣三提冢宰權¶
坐致唐虞成大化退居師傅養髙年閒披丹訣開鑪竈¶
醉度清歌被管絃同牓幾人登將相滿朝今日羡神仙¶
松楸薙草思純孝里巷揮金過昔賢歸赴誕辰知兑説¶
輕安拜舞夀觴前¶
　　　依韻和提刑張太傅寄梅¶
數枝梅寄寂寥人多謝韶華次第均穰下此花留未發¶
待君同賞後池春<md:KR4d0025_SBCK_004-11b>¶
<pb:KR4d0025_WYG_004-16b>
　　　又和賞梅¶
故人為使富天才相與抽毫賦早梅氣&KR0233;未勞横玉笛¶
風光先合倒金罍隴頭欲寄交情逺林下初逢病眼開¶
必若和羮有遺味花王應亦命公台¶
　　　依韻答王源叔憶百花洲見寄¶
芳洲名冠古南都最惜塵埃一㸃無樓閣春深來海鷰¶
池塘人静下仙鳬花情栁意憑誰問月彩波光豈易圖¶
漢上山公發新詠許昌何必詫申湖(申或/作西)
<pb:KR4d0025_WYG_004-17a>
　　　獻百花洲圖上陳州晏相公¶
穰下勝遊少此洲聊入詩百花争&KR0444;窕一水自漣漪潔¶
白憐翹鷺優游羡戲龜闌干紅屈曲亭宇碧參差倒影¶
澄波底横煙落照時月明魚競躍春静栁閒垂萬竹排<md:KR4d0025_SBCK_004-12a>¶霜仗千荷巻翠旗菊分潭上近(菊花潭在郡之西郊因/有菊門復有菊潭鎮近)¶
(取菊植于洲中洲有/髙臺遂命之曰菊臺)梅比漢南遲(京洛而南至鄧始有/梅焉梅比襄陽又晩)¶
(一/月)岸鵲依人喜汀鷗不我疑綵絲穿石節(襄鄧間舊俗/正月二十二)¶
(日士女游河取小石通中/者用綵絲穿之帶以為祥)羅襪踏青期素髪頻來醉滄
<pb:KR4d0025_WYG_004-17b>
浪減去思步隨芳草逺歌逐畫船移繪寫求真賞緘藏¶
獻已知相君那肯愛家有鳯皇池¶
　　　依韻答青州富資政見寄¶
樞府當年日贊襄隠然一柱在明堂親逢英主開前席¶
力與皇家正舊章直道豈求安富貴純誠惟欲助清光¶
龔黄政事追千載齊魯風謡及萬箱偉望能令中國重¶
竒謀曽壓北方强故人待看調元後乞取優游老洛陽¶
　　　依韻答并州鄭大資政見寄<md:KR4d0025_SBCK_004-12b>¶
<pb:KR4d0025_WYG_004-18a>
制節重并汾淹留又見春年髙成國老道在樂天真風¶
韻應如舊精明迥絶倫致君心未展寧是式微人¶
　　　過陳州上晏相公¶
曩由清舉玉宸知今覺光榮冠一時曽入黄扉陪國論¶
重求絳帳就師資談文講道渾無倦養浩存真絶不衰¶
獨媿鑄顔恩未報捧觴為夀獻聲詩¶
　　　和運使舍人觀潮¶二首
何處潮偏盛錢唐無與儔誰能問天意獨此見濤頭海
<pb:KR4d0025_WYG_004-18b>
浦吞來盡江城打欲浮勢雄驅島嶼聲怒戰貔貅萬疊¶
雲纔起千尋練不收長風方破浪一氣自横秋髙岸驚¶
先裂羣源怯倒流騰凌大鯤化浩蕩六鼇遊北客觀猶¶
懼吳兒弄弗憂子胥忠義者無覆巨川舟<md:KR4d0025_SBCK_004-13a>¶把酒問東溟潮從何代生寧非天吐納長逐月虧盈暴¶
怒中秋勢雄豪半夜聲堂堂雲陣合屹屹雪山行海面¶
雷霆聚江心瀑布横巨防連地震羣檝望風迎踊若蛟¶
龍鬭奔如雨雹驚來知千古信迴見百川平破浪功難
<pb:KR4d0025_WYG_004-19a>
敵驅山力可并伍胥神不泯憑此發威名¶
　　　依韻和蘇州蔣宻學¶
餘杭偶得借麾來山態雲情病眼開此樂無涯誰可共¶
詩仙今日在蘇臺(白樂天謂韋/蘇州為詩仙)¶
　　　依韻和孫之翰對雪¶
江干往往臘不雪今喜紛紛纔孟冬迺知王澤寖及逺¶
益明天意先在農有年預可慰四海大瑞且當聞九重<md:KR4d0025_SBCK_004-13b>¶况此湖山滿清思與君交唱若為慵
<pb:KR4d0025_WYG_004-19b>
　　　依韻和并州鄭宣徽見寄二首¶
錢唐作守不為輕况是全家住翠屏名品久參卿士月¶
部封全屬斗牛星仁君未報頭先白故老相看眼倍青¶
最愛湖山清絶處晩來雲破雨初停¶¶
西湖載客恣游從湖上參差半佛宫迴顧隙駒曽不息¶
沉思樽酒可教空層臺累榭皆清曠萬戶千門盡鬱蔥¶
向此行春無限樂却慙何道繼文翁¶
　　　依韻答蔣密學見寄
<pb:KR4d0025_WYG_004-20a>
東南為守慰衰顔憂事渾祛樂事還鼓吹夜歸湖上月¶
樓臺晴望海中山奮飛每羡㝠鴻逺馳騁那慙老驥閒<md:KR4d0025_SBCK_004-14a>¶此日共君方偃息是非榮辱任循環¶
　　　依韻和同年朱兵部王賔客交贈之什¶
鶴禁蘭宫達了身髙居南闕重為隣西園冠蓋時時會¶
北海樽罍日日親共棄榮華抛世態同歸清静復天真¶
一如劉白東都下更得裴公作主人¶
　　　登表海樓
<pb:KR4d0025_WYG_004-20b>
一帶林巒秀復竒每來凭檻即開眉好山深會詩人意¶
留得夕陽無限時¶
　　　石子澗二首¶
鑿開竒勝翠微間車騎笙歌暮未還彦國才如謝安石¶
他時即此是東山<md:KR4d0025_SBCK_004-14b>¶飛泉落處滿潭雷一道蒼然石壁開故老相傳應可信¶
此山雲出雨須來¶
　　　依韻答韓侍御
<pb:KR4d0025_WYG_004-21a>
雖叨世契與隣藩東道瞻風御史尊鄭館昔時延下客¶
(予執巻時即/遊端公之門)于家今日見髙門(端公之先君嘗/作金陵獄椽)我居方¶
面榮為懼君向臺端直且温彼此中懷藴金石不須銷¶
黯動離魂¶
　　　謝栁太博恵鶴¶
新詩遺鶴指真經對此仙標詎敢輕萬里華亭思去伴¶
千年遼海識歸程雞羣與處曽非辱鵬路將翔孰謂榮¶
獨愛九臯嘹唳好聲聲天地謂之清
<pb:KR4d0025_WYG_004-21b>
　　　知府孫學士見示和終南監宫太保道懷五<md:KR4d0025_SBCK_004-15a>¶首
　　　　因以綴篇¶
玉皇近侍請脩真賜得南山十里雲樽有聖賢聊自慰¶
鼎多龍虎復誰分謝家山色朝晡見陶隠松風寤寐聞¶
萬物已齊無一事獨醒惟笑衆醺醺¶¶
要路抛來自寡尤髙懷巻去白雲収玉緣祕寶須藏密¶
蘭為竒香却在幽仙骨豈曽移静節帝心終是竭嘉猷¶
紅霞綠竹㤀機地未免天家下詔求
<pb:KR4d0025_WYG_004-22a>
漢陂髙興自飄飄何必天台渡石橋潭上藥靈多餌菊¶
林間詩逸半書蕉勤歌蘭珮招逋隠懶事塵纓逐宷僚¶
客有赤松盟約在異時猿鶴不相遼<md:KR4d0025_SBCK_004-15b>¶瑶壇日月静中長詩思時時逸謝塘神枕自成仙島夢¶
朝衣猶有御爐香三元祕簡侵星奏五嶺靈芽待雪甞¶
金闕九重留不住髙風何處是嚴光¶¶
門外煙嵐紫閣横九衢風土更何情籬邊醉傲淵明飲¶
隴上歌隨桀溺耕三樂放懷千古重萬鍾回首一毫輕
<pb:KR4d0025_WYG_004-22b>
鵬鷦共適逍遥理誰復人間問不平¶
　　　贈方秀才(楷/)¶
髙尚繼先君嵓居與俗分有泉皆潄石無地不生雲隣¶
里多垂釣兒孫半屬文幽蘭在深處終日自清芬¶
　　　依韻和龎殿院見寄<md:KR4d0025_SBCK_004-16a>¶吳門歉嵗減繁華蕭索專城未足誇栁色向秋迎使館¶
水聲終夜救田車丘山在負思朝寄毫髪經心愧道家¶
不似桐廬人事少子陵臺畔樂無涯
<pb:KR4d0025_WYG_004-23a>
　
　
　
　
　
　
　
　
<pb:KR4d0025_WYG_004-23b>
　
　
　
　
　
　
　
　范文正集巻四<md:KR4d0025_SBCK_004-16b>¶<md:KR4d0025_SBCK_005-1a>¶
<pb:KR4d0025_WYG_005-1a>
欽定四庫全書
　范文正集巻五¶
　　　　　　　　　　　　宋　范仲淹　撰
　　義
　　　易義¶
乾上乾下内外中正聖人之徳位乎天之時也徳内也¶
位外也九二君之徳九五君之位成徳于其内充位于¶
其外聖人之徳居乎誠而不遷有時舍之義故曰見龍
<pb:KR4d0025_WYG_005-1b>
在田徳昭于中故曰利見大人天下文明君德也聖人¶
之位行乎道而不息有時乘之義故曰飛龍在天位正¶
於上故曰利見大人乃位乎天徳於是乎位矣或者泥¶
於六位之序止以五為君曽不思始畫八卦三陽為乾¶
君之象也豈俟於五乎三陰為坤臣之象也豈俟於四¶
乎震為長子豈俟重其卦而始見於長子乎明夫乾君¶
之象既重其卦則有内外之分九二居乎内徳也九五<md:KR4d0025_SBCK_005-1b>¶居乎外位也餘爻則從其進退安危之會而言之非必
<pb:KR4d0025_WYG_005-2a>
自下而上次而成之也如卦言六龍而九三不言龍而¶
言君子蓋龍無乘剛之義則以君子言之隨義而發非¶
必執六龍之象也故曰易無體而聖人之言豈凝滯於¶
斯乎¶
咸陰進而陽降(兌陰卦/艮陽卦)上下交感之時也與泰卦近焉¶
(泰卦天地交而萬物通咸/卦天地感而萬物化生)然則泰卦三陰進于上三陽¶
降于下極於交而泰矣故曰萬物通咸卦陰進而未盡¶
達也陽降而未盡下也(下卦猶有二陰/上卦猶有二陽)感而未至於泰
<pb:KR4d0025_WYG_005-2b>
矣故曰萬物生而猶未通也聖人感人心而天下和平¶
是感之無窮而能至乎泰者也感而不至其道乃消故¶
至騰口薄可知也<md:KR4d0025_SBCK_005-2a>¶恒陽動陰順剛上柔下(震陽也剛動于上/巽陰也柔順于下)上下各得其¶
常之時也天尊地卑道之常矣君處上臣處下理之常¶
矣(上陽卦天與君之道也/下陰卦地與臣之道也)男在外女在内義之常矣(震/為)¶
(長男巽/為長女)天地君臣男女各得其正常莫大焉諸卦多以¶
有應為吉此卦六爻皆應而爻無元吉者何也夫吉於
<pb:KR4d0025_WYG_005-3a>
應者相求以濟之時也常者上下各得其所之時矣故¶
以剛柔皆應為常而不以獲應為吉是以士之常也在¶
於已不在於人諸侯之常也在於政不在於隣天子之¶
常也在於道不在於權故曰聖人久於其道而天下化¶
成堯舜為仁終身而已矣其知常也哉¶
遯陰進陽退(二陰進之于内/四陽退之于外)柔佞入而剛正出君子遯¶
去之時也夫柔勝於剛則小人制君子矣辱可逃乎柔<md:KR4d0025_SBCK_005-2b>¶未勝剛則君子辱可逺也未見制於小人焉此卦二陰
<pb:KR4d0025_WYG_005-3b>
而四陽柔未勝剛小人始浸而長也君子知吉之先辨¶
禍之萌思逺其時也可不遯乎故遯之為義尚乎逺也¶
是以最在内者有遯尾之危最在外者有肥遯之利子¶
曰知幾其神始可與言遯也已矣¶
大壯剛以震而陰摧(内剛外震/二陰剝焉)君子威而小人黜政令¶
剛嚴之時也陽於陰為大也陽進陰退大者壯而小者¶
喪矣夫雷在天上萬物以震威行天下萬邦以恐天地¶
之壯見乎雷聖人之壯見乎威壯而不節於天下暴矣
<pb:KR4d0025_WYG_005-4a>
壯其喪矣是以君子非禮弗履以保其壯也故九二九¶
四以陽居陰體剛而處巽乃復獲乎貞吉餘爻皆不克¶
全其壯也已<md:KR4d0025_SBCK_005-3a>¶晉順而上行奉于文明(坤順也/離明也)君子嘉遇顯進之時也¶
夫上無文明賢斯遁矣今文明麗于上君子可不進乎¶
其進也柔順内融(内卦坤也有/柔順之義)則上不拒其逼矣故曰¶
晝日三接也英華外著(外卦文明有/英華之徳)則衆不疑其行矣¶
故曰君子以自昭明徳蓋明出地上如日之升君子當
<pb:KR4d0025_WYG_005-4b>
其象也豈復昧哉其伊尹之時歟¶
明夷陰上明下其義病矣火入地中其光翕矣蔽賢傷¶
善之時也夫文明在上則賢者遂進文明在下則善人¶
用傷其商之末世耶君子用晦然後免於其難然則文¶
王其不用晦乎何以嘗幽之耶文王蓋有國焉徳加於¶
人晦之難也故以文明入于難終以柔順而出矣箕子¶
雖無政焉而最近於闇故自辱其身以晦其道然後乃<md:KR4d0025_SBCK_005-3b>¶免故文明在下難哉聖賢其猶病諸變斯時者惟九三
<pb:KR4d0025_WYG_005-5a>
乎得其大首其湯武之事歟
家人陽正於外(謂五/也)陰正於内(其二/也)陰陽正而男女得
位君子理家之時也明乎其内禮則著焉(内卦/明也)順乎其
外孝悌形焉(外卦/順也)禮則著而家道正孝悌形而家道成
成必正也正必成也聖人將成其國必正其家一人之
家正然後天下之家正天下之家正然後孝悌大興焉
何不定之有故曰刑于寡妻以御于家邦然則正家者
貴閑其初也故初九有悔閑得其道乃首得悔亡至于
<pb:KR4d0025_WYG_005-5b>
九五王假有家則天下化成故勿恤而吉也
睽火炎澤潤其性不同炎從上潤從下其道違而不接
物情睽異之時也陰陽不接而天地睽日月不接而晝
