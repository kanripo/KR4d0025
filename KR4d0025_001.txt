# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 1

¶
十六
　　　　年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
<pb:KR4d0025_WYG_000-2b>
　　　　　　　　　　總　校　官(臣/)陸　費　墀

<pb:KR4d0025_WYG_001-1a>
欽定四庫全書
　<md:KR4d0025_SBCK_000-3a>¶范文正集巻一
　¶　　　　　　　　　　　宋　范仲淹　撰
　　古賦<md:KR4d0025_SBCK_001-1a>¶　　　明堂賦¶
臣聞明堂者天子布政之宫也在國之陽于巳之方廣¶
大乎天地之象髙明乎日月之章崇百王之大觀掲三¶
宫之中央昭壯麗子神州宣英茂於皇猷頒金玉之宏<md:KR4d0025_SBCK_001-1b>¶
<pb:KR4d0025_WYG_001-1b>
度集人神之丕休故可祀先王以配上帝坐天子而朝¶
諸侯者也粤自蒼牙開極黄靈耀徳巢穴以革棟宇以¶
植徹太古之弊明大壯之則風雨攸止宫室斯美將復¶
崇髙乎富貴之位統和乎天人之理乃聖大造明堂肇¶
起明以清其居堂以髙而視壁廓焉而四達殿巋焉而¶
中峙禮以潔而儉故表之以茅教以清而流故環之以¶
水暨二帝之述焉合五府而祭矣逮夫夏禮秩秩奉以¶
世室商祀穆穆制以重屋神禹卑宫階以一尺之崇成
<pb:KR4d0025_WYG_001-2a>
湯受命革以三尺之盛赫赫周堂制度景彰七筵兮南¶
北之廣九筵兮西東之長堂并包於五室室辨正於五¶
方面明堂而背北室左青陽而右總章耽然太室儼乎¶
中黄都徽名之在南取盛徳之向陽或謂厥堂惟一厥<md:KR4d0025_SBCK_001-2a>¶室惟九闢闔其三十六户疏達兮七十二牖亦規上而¶
天覆復矩下而坤厚近郊之宫廣而能受通天之宇髙¶
而弗偶八方象其幅員九陛參其前後桓桓焉聴政之¶
廟應辰而周彰趪趪焉承天之柱列宿而相望環林兮
<pb:KR4d0025_WYG_001-2b>
蔥蔥圓海兮泱泱既方舟而經梁復素飾其迴牆陳位¶
序以有嚴議法象而必臧示邦域之景鑠期人神之樂¶
康左有辟雍天子學宫墳籍浩以明備文物森其會同¶
奉三壽以勗天下之孝設三乏以勸諸侯之風右有靈¶
臺庶民子來若經始於神明乃占候於昭囘天之道也¶
惟默默以有象聖之心也蓋惕惕於無災此三雍之大¶
者故百世以欽哉若夫約周之禮稟夏之正天子升青¶
陽之位體大徳之生彼相協謀有司奉行慶賜必均厯<md:KR4d0025_SBCK_001-2b>¶
<pb:KR4d0025_WYG_001-3a>
象必明布農事於凖直習舞徳於和平止伯益之伐木¶
禁蚩尤之稱兵惟倉廩兮賑天之窮惟幣帛兮禮邦之¶
英無隠不彰無潛不亨蒙蕩蕩之至仁浸灝灝之醇精¶
此明堂之春也萬物為之榮乂若炎以繼天㬢以永日¶
始於仲吕之管復于清宫之律天子乃登諸明堂暨夫¶
太室命盛樂以象徳致大雩以祈實升髙明而有豫定¶
心氣而無逸静百官之事驅五榖之疾無索於闗無難¶
於門止北伐之威以助養於生生導南風之和以飾喜
<pb:KR4d0025_WYG_001-3b>
於元元此明堂之夏也萬物為之繁爾乃象正火位德¶
王金行鴻漸于以南嚮榖萬斯而西成天子乃居總章¶
之奥奏清商之聲圖有功而専任詰不義而徂征脩法¶
制以謹収藏之令養衰老以惻揺落之情同我度量平<md:KR4d0025_SBCK_001-3a>¶予權衡人社以崇厚兆民報本之志神倉以秘示萬邦¶
致孝之誠此明堂之秋也天下為之清及夫蟲介時分¶
虎威夕永詩人發其涼之詠日官賔可愛之景天子乃¶
北堂以居南面而省錫飲蒸之慶從祀寒之請於是戒
<pb:KR4d0025_WYG_001-4a>
門閭備邊境勞三農於休息警百辟於恭靖闗市必易¶
宫室必整無用之器斯徹無事之官必省飭國典以俟¶
來嵗之宜講武經以肅萬邦之屏此明堂之冬也天下¶
為之静斯乃順其時與物咸宜適其變使民不倦者也¶
稽夫宗祀之文大享之辰上儀乎皇皇盛節兮彬彬比¶
於郊也我則取文之勝方其廟也我則取質之純損益¶
其禮尊嚴其親五天之座煜煜以陳五常之席奕奕而¶
倫惟太室之位乃上帝之神作配者先王從祀者五臣<md:KR4d0025_SBCK_001-3b>¶
<pb:KR4d0025_WYG_001-4b>
樽斚離離玉幣莘莘牲牢之舉既遵於夏后蔬果之薦¶
復本於周人禮無不當誠無不臻聖人於是出齋宫而¶
肅肅被法服而循循酌一獻以從質躬百拜而表寅司¶
儀實相樂正攸賔進俎豆之吉蠲羅簨簴之輪囷六樂¶
咸在統美乎列皇八風相盪同和乎大鈞下舞上歌蹈¶
徳詠仁非常之祭駿及者萬國莫大之孝蟻懷者兆民¶
於是神醉其徳人樂而極太史書於策大夫頌於國頌¶
曰明堂崇之明王祀之禮以成之樂以歌之光天之下
<pb:KR4d0025_WYG_001-5a>
教以化之若夫元朔會同羣后對越穆穆乎舜門之闢¶
晰晰乎宣燎之發帝時待旦而久求衣以先紆黄組冠¶
通天建日月服乾坤佩干將升崑崙進山嶽之圭當雲¶
龍之軒正聖人之大寳示天下之有尊巍巍焉負扆而<md:KR4d0025_SBCK_001-4a>¶立濟濟焉辨色而入太常正其等衰九賔序其名級中¶
階之前三公屹然應門之外九采察焉阼階之東諸侯¶
以同西階之西諸伯以齊門東北面者子之位門西東¶
上者男之次東門之外則有樂浪蟠木九夷之國西面
<pb:KR4d0025_WYG_001-5b>
而北上西門之外則有蒙汜大秦六戎之屬南上而東¶
向南門之外則有朱垠越裳八蠻之族唯北是望北門¶
之外則有葷粥幽陵五狄之種唯東是尚於是兟兟旅¶
進鏘鏘肆覲嚮明者蓋取諸離觀光者受之以晉君臣¶
之位定禮樂之道振雅韶以奏文鐸以徇皆望雲而就¶
日必歌堯而頌舜上和而下樂金聲而玉潤况乎晨光¶
赫曦天顔弗違冕紱兮霞集玉帛兮川歸盛乎王庭之¶
聲明煥乎天家之光輝若北辰之會衆星咸粲粲而在<md:KR4d0025_SBCK_001-4b>¶
<pb:KR4d0025_WYG_001-6a>
共如太陽之臨多露普湛湛而將晞莫不君三揖于上¶
臣載拜于下行典禮揚風雅訪雋良議窮寡人曷幽而¶
覆盆賢曷惻而遺野于以盛名器于以休宗社署聖法¶
於圓闕馳神教於方夏皇哉耀今昔之榮觀至哉敷億¶
兆之純嘏故曰揖讓而治天下者明堂之謂也惜乎三¶
代以還智者閒閒諸儒靡協議者喋喋而皆膠其増損¶
㤀禮樂之大本泥於廣狹廢皇王之大業使朝廷茫然¶
有逾逺之歎惘然有中輟之議殊不知五帝非沿樂而
<pb:KR4d0025_WYG_001-6b>
興三王豈襲禮而治為明堂之道不必尚其奥行明堂¶
之義不必盡其制適道者與權㤀象者得意大樂同天¶
地之和豈匏竹而已矣大禮同天地之節豈豆籩之云¶
爾自漢魏之下暨隋唐之際堂或三五之上道非三五<md:KR4d0025_SBCK_001-5a>¶之世蓋不取其厚而取其薄不得其大而得其細享配¶
之文或然未分政教之烈斯焉弗聞是則帝道不施胡¶
取乎總期皇徳不隆胡取乎合宫故夫明堂之設也天¶
子居之日慎日思思之何也萬微存乎消息慎之何也
<pb:KR4d0025_WYG_001-7a>
兆靈繫之安危繇是惟克念以作聖思堯舜之齊名懼¶
巍巍之弗逮乃孜孜於鷄鳴唯至平之休代思阜財於¶
吾民懼四維之有艱尚瘡痍而百辛故聖人之寳儉弗¶
下剝而上侈思寡費而薄索民庶幾于格恥惟下武之¶
太寧亦省躬于干戈取諸豫於四方慨風雲以長歌惟¶
知人其古難思濟濟乎賢者蓋舉一於臯陶乃連茹于¶
天下惟好生之至徳思與物而為春懼幽陋之靡及常¶
咨命于仁人惟及人之一徳始若晦而彌彰故三五之<md:KR4d0025_SBCK_001-5b>¶
<pb:KR4d0025_WYG_001-7b>
君子騰茂質而無疆惟皇極之大範思天下而與平懼¶
萬物之或差持我心於誠衡然後見天下齊於無體和¶
於無聲厖眉而壽吾何仁之有含哺而嬉吾何力之為¶
但淵淵緜緜無反無偏浸淳澤以咸若樂鴻化于自然¶
此明堂之道也蓋無得而稱焉我國家凝粹百靈薦馨¶
三極東升煙於岱首西展琮於汾側未正天神之府以¶
讓皇人之徳祖考來格俟配天之儀諸侯入朝思助祭¶
之職豈上聖之謙而愚臣之惑也臣請考列辟之明術
<pb:KR4d0025_WYG_001-8a>
塞處士之横議約其制復其位儉不為其陋奢不為其¶
肆斟酌乎三五擬議乎簡易展宗祀之禮正朝會之義¶
廣明堂之妙道極真人之能事以至聖子神孫億千萬¶
期登於斯念於斯受天之禧與天下宜而已乎<md:KR4d0025_SBCK_001-6a>¶　　　秋香亭賦(并序/)¶
提㸃屯田鉅鹿公就使居之北擇髙而亭背孤巘面横¶
江植菊以為好命曰秋香亭呼賔醑酒以落之僕賦而¶
侑焉
<pb:KR4d0025_WYG_001-8b>
鄭公之後兮宜其百祿使于南國兮鏗金粹玉倚大斾¶
於江干掲髙亭於山麓江無煙而練迴山有嵐而屏矗¶
一朝賞心千里在目時也秋風起兮寥寥寒林脫兮蕭¶
蕭有翠皆歇無紅可凋獨有佳菊弗冶弗夭采采亭際¶
可以卒嵗畜金行之勁性賦土爰之甘味氣驕松筠香¶
滅蘭蕙露漙&KR0270;以見滋霜肅肅而敢避其芳其好胡然¶
不早嵗寒後知殊小人之草黄中通理得君子之道飲¶
者㤀醉而餌者㤀老公曰時哉時哉我賔我來緩泛遲<md:KR4d0025_SBCK_001-6b>¶
<pb:KR4d0025_WYG_001-9a>
歌如春登臺歌曰賦髙亭兮盤桓美秋香而酡顔望飛¶
鴻兮冥冥愛白雲之閒閒又歌曰曽不知吾曹者將與¶
夫謝安不可盡歡而聿去乎東山又不知將與夫劉伶¶
不可復醒而蔑聞乎雷霆豈無可而無不可兮一逍遥¶
以皆寧¶
　　　靈烏賦(并序/)¶
梅君聖俞作是賦曽不我鄙而寄以為好因勉而和之¶
庶幾感物之意同歸而殊途矣
<pb:KR4d0025_WYG_001-9b>
靈烏靈烏爾之為禽兮何不髙翔而逺翥何為號呼于¶
人兮告吉凶而逢怒方將折爾翅而烹爾軀徒悔焉而¶
亡路彼啞啞兮如愬請臆對而心諭我有生兮秉陰陽¶
之含育我有質兮處天地之覆露長慈母之危巢託主<md:KR4d0025_SBCK_001-7a>¶人之佳樹斤不我伐彈不我仆母之鞠兮孔艱主之仁¶
兮則安度春風兮既成我以羽翰眷庭柯兮欲去君而¶
盤桓思報之意厥聲或異警於未形恐於未熾知我者¶
謂吉之先不知我者謂凶之類故告之則反災于身不
<pb:KR4d0025_WYG_001-10a>
告之則稔禍於人主恩或㤀我懷靡臧雖死而告為凶¶
之防亦由桑妖於庭懼而脩徳俾王之興雉怪于鼎懼¶
而脩徳俾王之盛天聴甚邇人言曷病彼希聲之鳳皇¶
亦見譏於楚狂彼不世之麒麟亦見傷於魯人鳳豈以¶
譏而不靈麟豈以傷而不仁故割而可巻孰為神兵焚¶
而可變孰為英瓊寧嗚而死不黙而生胡不學太倉之¶
䑕兮何必仁為豐食而肥倉苟竭兮吾將安歸又不學¶
荒城之狐兮何必義為深穴而威城苟圯兮吾將疇依<md:KR4d0025_SBCK_001-7b>¶
<pb:KR4d0025_WYG_001-10b>
寧驥子之困于馳騖兮駑駘泰於芻養寧鵷雛之饑於¶
雲霄兮鴟鳶飫乎草莽君不見仲尼之云兮予欲無言¶
纍纍四方曽不得而已焉又不見孟軻之志兮養其浩¶
然皇皇三月曽何敢以休焉此小者優優而大者乾乾¶
我烏也勤於母兮自天愛於主兮自天人有言兮是然¶
人無言兮是然¶
　　古詩¶
　　　謝黄總太博見示文集
<pb:KR4d0025_WYG_001-11a>
松桂有嘉色不與衆芳期金石有正聲詎將羣響隨君¶
子著雅言以道不以時仰止江夏公大醇無小疵孜孜¶
經緯心落落教化辭上有帝皇道下有人臣規邈與聖¶
賢會豈以富貴移誰言荆棘滋獨此生蘭芝誰言鼃黽<md:KR4d0025_SBCK_001-8a>¶繁獨此蟠龍龜豈徒一時異將為千古竒願此周召風¶
逹我堯舜知致之諷諫路陞之誥命司二雅正得失五¶
典陳雍熈頌聲格九廟王澤及四夷自然天下文不復¶
迷宗師
<pb:KR4d0025_WYG_001-11b>
　　　四民詩¶
　　　　士¶
前王詔多士咸以徳為先道從仁義廣名由忠孝全美¶
祿報爾功好爵縻爾賢黜陟金鑑下昭昭媸與妍此道¶
日以疎善惡何茫然君子不斥怨歸諸命與天術者乘¶
其隙異端千萬惑天道入指掌神心出胷臆聽幽不聽¶
明言命不言徳學者忽其本仕者浮於職節義為空言¶
功名思苟得天下無所勸賞罰幾乎息陰陽有變化其<md:KR4d0025_SBCK_001-8b>¶
<pb:KR4d0025_WYG_001-12a>
神固不測禍福有倚伏循環亦無極前聖不敢言小人¶
爾能臆裨竈方激揚孔子甘寂默六經無光輝反如日¶
月蝕大道豈復興此弊何時抑末路競馳騁澆風揚羽¶
翼昔多松栢心今皆桃李色願言造物者回此天地力¶
　　　　農¶
聖人作耒耜蒼蒼民乃粒國俗儉且淳人足而家給九¶
載襄陵禍比户猶安輯何人變清風驕奢日相襲制度¶
非唐虞賦斂由呼吸傷哉田桑人常悲大弦急一夫耕
<pb:KR4d0025_WYG_001-12b>
幾壟游墮如雲集一蠶吐幾絲羅綺如山入太平不自¶
存凶荒亦何及神農與后稷有靈應為泣¶
　　　　工¶
先王教百工作為天下器周旦意不朽刋之考工記嗟<md:KR4d0025_SBCK_001-9a>¶嗟逺聖人制度日以紛窈窕阿房宫萬態横青雲熒煌¶
甲乙帳一朝那肯焚秦漢驕心起陳隋益其侈鼓舞天¶
下風滔滔弗能止可甚佛老徒不取慈儉書竭我百家¶
産崇爾一室居四海競如此金碧照萬里茅茨帝者榮
<pb:KR4d0025_WYG_001-13a>
今為庶人恥宜哉老成言欲攦般輸指¶
　　　　商¶
嘗聞商者云轉貨賴斯民逺近日中合有無天下均上¶
以利吾國下以藩吾身周官有常籍豈云逐末人天意¶
亦何事狼虎生貪秦經界變阡陌吾商苦悲辛四民無¶
常籍茫&KR0252;偽與真游者竊吾利墮者亂吾倫淳源一以¶
蕩頽波浩無津可堪貴與富侈態日日新萬里奉綺羅¶
九陌資埃塵窮山無遺寳竭海無遺珍鬼神為之勞天<md:KR4d0025_SBCK_001-9b>¶
<pb:KR4d0025_WYG_001-13b>
地為之貧此弊已千載千載猶因循桑柘不成林荆棘¶
有餘春吾商則何罪君子恥為隣上有堯舜主下有周¶
召臣琴瑟願更張使我歌良辰何日用此言皇天豈不¶
仁¶
　　　寄題孫氏碧鮮亭¶
天地何風流復生王子猷黄金買碧鮮綠玉排清秋非¶
木亦非草東君嵗寒寳耿耿金石性雪霜不能老清風¶
及故人徘徊過此君泠泠鈞天音千載猶得聞應是聖
<pb:KR4d0025_WYG_001-14a>
賢魄鍾為此標格髙節見直清靈心隠虛白粉筠多體¶
貌錦籜見兒童上交松桂枝下結蘭蕙叢秀氣藹晴嵐¶
翠光凝綠水明月白露中静如隠君子不願湘靈泣不¶
求伶倫吹鳯皇得未晩蛟龍起何時蕭蕭雲水間良與<md:KR4d0025_SBCK_001-10a>¶主人宜紅塵滿浮世何當拂長袂坐嘯此亭中行歌此¶
亭際逍遥復逍遥不知千萬嵗¶
　　　贈張先生¶
應是少微星又云嚴君平浩歌七十餘未嘗識戈兵康
<pb:KR4d0025_WYG_001-14b>
寧福已大清静道自生邈與神仙期不犯寵辱驚讀易¶
夢周公大得天地情養志學浮丘久鍊日月精夀存金¶
石性嘯作鸞鳯聲陰徳不形言一一在幽明何當換金¶
骨五雲朝玉京有客淳且狂少小愛功名非謂鐘鼎重¶
非謂簞瓢輕素聞前哲道欲向聖朝行風塵三十六未¶
作萬人英乃聞頭角者五神長戰争禍福有倚伏富貴¶
多虧盈金門不乏雋白雲宜退耕人間有嵩華棲之比¶
蓬瀛芝田春藹藹玉澗晝錚錚峯巒多秀色杉桂一何<md:KR4d0025_SBCK_001-10b>¶
<pb:KR4d0025_WYG_001-15a>
清月壑認瑶池花巖列錦城朱鉉冉冉奏金醴遲遲傾¶
相勸綺季徒頽玉信縱横此樂不尋常何苦事浮榮願¶
師先覺者逺逺濯吾纓¶
　　　明月謡¶
明月在天西初如玉鈎微一夕増一分堂堂有餘輝不¶
掩五星耀不礙浮雲飛徘徊河漢間秀色若可飡清風¶
起叢桂白露生堦蘭髙樓望君時為君拂金徽奏以堯¶
舜音此音天與稀明月或可聞顧我亦依依月有萬古
<pb:KR4d0025_WYG_001-15b>
光人有萬古心此心良可歌慿月為知音¶
　　　上漢謡¶
真人累陰徳聞之三十天一朝鸞鶴來髙舉為神仙冉¶
冉去紅塵飄飄凌紫煙下有脩真者望拜何拳拳願君<md:KR4d0025_SBCK_001-11a>¶銀臺上侍帝玉案前當有人間問請為天下宣自從混¶
沌死淳風日衰靡百王道不同萬物情多詭堯舜累代¶
仁絃歌始能治桀紂一旦非宗廟自然(一作/白日)毁是非既¶
循環興亡亦繼軌福至在朱門禍來先赤子嘗聞自天
<pb:KR4d0025_WYG_001-16a>
意天意豈如此何為治亂間多言厯數爾願天賜吾君¶
如天千古春明與日月久恩將雨露均帝力何可見物¶
情自欣欣人復不言天天亦不傷人天人兩相㤀逍遥¶
何有鄉吾當飲且歌不知羲與黄¶
　　　清風謡¶
清風何處來先此髙髙臺蘭叢國香起桂枝天籟迥飄¶
飄度清漢浮雲安在哉萬古鬱結心一旦為君開有客¶
慰所思臨風久徘徊神若遊華胥身疑立天台極渇飲<md:KR4d0025_SBCK_001-11b>¶
<pb:KR4d0025_WYG_001-16b>
沆瀣大暑執瓊瓌曠如㩦松丘騰上煙霞遊熈如揖莊¶
老語入逍遥道朱絃鼓其薫可以解吾民滄浪比其清¶
可以濯吾纓願此陽春時勿使飄暴生千靈無結愠萬¶
卉不摧榮庶幾宋玉賦聊廣楚王情¶
　　　書海陵滕從事文會堂¶
東南滄海郡幕府清風堂詩書對周孔琴瑟親羲黄君¶
子不獨樂我朋來逺方言蘭一相接豈特十步香徳星¶
一相聚直有千載光道味清可挹文思髙若翔笙磬得
<pb:KR4d0025_WYG_001-17a>
同聲精色皆激揚栽培盡桃李棲止皆鸞皇琢玉作鎮¶
圭鑄金為干將猗哉滕子京此意久而芳¶
　　　上都行送張伯玉¶
上都有聖人日月一以新煜煜天下才西走堯舜賔百<md:KR4d0025_SBCK_001-12a>¶谷望東浸萬星依北辰直者為之轅曲者為之輪一材¶
不復遺况此席上珍南山張公子氣象清且淳懷有綺¶
繡文朝無𤓰瓞親寸心如鐵石不羞賤與貧買臣起白¶
社賈誼富青春寳此金轆轤去去延平津
<pb:KR4d0025_WYG_001-17b>
　　　鳴琴¶
思古理鳴琴聲聲動金玉何以報昔人傳此堯舜曲¶
　　　馴鷗詠¶
萬物有常性性無不貴生風翔與駿奔一一逺害情鴥¶
彼沙上鷗皎皎霜雪明月宿滄洲静日浴滄浪清何以¶
狎溪人溪人淡無營循循自飲啄往往相逢迎徘徊兩¶
無猜何慕亦何驚客有懷依依雲水言將歸逐爾羣鷗¶
樂羣鷗爾勿飛此心未㤀者天機非殺機<md:KR4d0025_SBCK_001-12b>¶
<pb:KR4d0025_WYG_001-18a>
　　　古鑑¶
磨此千年鑑朱顔清可覽君看日月光無求照人膽¶
　　　贈樊秀才(知古之孫/)¶
五代雲雷屯九野皆龍戰聞國如棊枰皇極何由建太¶
祖乘天飛大發光華旦樊公江表來經綸速如電微子¶
入姬周倉皇救塗炭四海乃大同萬里聞薫風禮樂與¶
征伐出自明光宫大勲未大賞積慶宜無窮李廣不封¶
侯繼世多英雄公有承家子所至神明理復有起家孫
<pb:KR4d0025_WYG_001-18b>
一見知千里和氣十洲春清流九江水非有神筆夢粲¶
粲文何綺天子青春朝列鼎招英髦明年桃李開禹浪¶
如霞髙之子可變化咫尺登金鰲始知祖徳長光輝傳¶
佩刀<md:KR4d0025_SBCK_001-13a>¶　　　贈棊者¶
何處逢神仙傳此棊上旨静持生殺權密照安危理接¶
勝如雲舒禦敵如山止突圍秦師震諸侯皆披靡入險¶
漢將危竒兵飜背水勢應不可隳闗河常表裏南軒春
<pb:KR4d0025_WYG_001-19a>
日長國手相得喜泰山不礙目疾雷不經耳一子貴千¶
金一路重千里精思入於神變化胡能擬成敗繫之人¶
吾當著棊史¶
　　　嵗寒堂三題¶
堯舜受命於天松栢受命於地則物之有松柏猶人之¶
有堯舜也是故聖人觀有心而制禮體後凋以辨義丁¶
公神遇鑒寐形焉陶相真棲風韻在矣前言往行豈徒¶
然哉吾家西齋僅百載二松對植扶疎在軒靈根不孤<md:KR4d0025_SBCK_001-13b>¶
<pb:KR4d0025_WYG_001-19b>
本支相茂卓然有立儼乎若思霜霰交零莫能屈其性¶
絲桐間發莫能擬其聲不出户庭如在林壑某少長北¶
地近還平江美先人之故廬有君子之嘉樹清陰大庇¶
期於千年豈徒風朝月夕為耳目之資者哉因命其西¶
齋曰嵗寒堂松曰君子樹樹之側有閣焉曰松風閣美¶
之以名居之斯逸由我祖徳貽厥孫謀昆弟雲來是仰¶
是則可以為友可以為師持松之清逺恥辱矣執松之¶
勁無柔邪矣禀松之色義不變矣揚松之聲名彰聞矣
<pb:KR4d0025_WYG_001-20a>
有松之心徳可長矣念兹在兹我族其光矣子子孫孫¶
勿翦勿伐惟吾家之舊物在嵗寒而後知天地憐其材¶
而况於人乎作詩紀之以永長也¶
　　　嵗寒堂<md:KR4d0025_SBCK_001-14a>¶我先本唐相奕世天衢行子孫四方志有家在江城雙¶
松儼可愛髙堂因以名雅知堂上居宛得山中情目有¶
千年色耳有千年聲六月無炎光長如玉壺清于以聚¶
詩書教子脩誠明于以列鐘鼓邀賔樂昇平綠煙亦何
<pb:KR4d0025_WYG_001-20b>
知終日在簷楹太陽無偏照自然虚白生不向揺落地¶
何憂嵗峥嶸勗哉肯構人處之千萬榮¶
　　　君子樹¶
二松何年植清風未嘗息夭矯向庭户雙龍思霹靂豈¶
無桃李姿賤彼非正色豈無蘭菊芳貴此有清徳萬木¶
怨揺落獨如春山碧乃知天地威亦向嵗寒惜有聲若¶
江湖有心若金璧雅為君子材對之每前席或當應自¶
然化為補天石<md:KR4d0025_SBCK_001-14b>¶
<pb:KR4d0025_WYG_001-21a>
　　　松風閣¶
此閣宜登臨上有松風吟非絃亦非匏自起簫韶音明¶
月萬里時何必開綠琴鳯皇下雲霓鏘鏘嗚中林淳如¶
葛天歌太古傳于今潔如庖羲易洗人平生心安得嘉¶
賔來當之共披襟陶景若在僊千載一相尋¶
　　　贈都下隠者¶
梅福隠市門嚴平居卜肆乃知神仙徒非必煙霞地異¶
哉西山人逍遥京洛塵門多長者車察脈如有神軒皇
<pb:KR4d0025_WYG_001-21b>
萬餘載此術了然在精意洞五行飛名落四海結舍擬¶
滄洲東池接御溝蘭芳披幽徑琴樽在小舟清夜泛月¶
華宛是江湖遊他日上雲去兹為黄鶴樓¶
　
　
　
　
　范文正集巻一¶
<md:KR4d0025_SBCK_002-1a>¶
<pb:KR4d0025_WYG_002-1a>
欽定四庫全書
　范文正集巻二¶
　　　　　　　　　　　　宋　范仲淹　撰
　　古詩¶
　　　
