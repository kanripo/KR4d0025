# -*- mode: mandoku-view; -*-
#+TITLE: 范文正公集
#+DATE: 2015-09-11 08:42:33.696113
#+PROPERTY: ID KR4d0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0491-034范文正公集范文正公鄱陽遺事-序.
<pb:KR4d0025_SBCK_034-1a>¶
范文正公鄱陽遺事錄序¶
漢孝宣帝常曰與我共治者其惟良二千石乎天下之¶
廣郡有太守能用良稱者幾人哉且鄱陽禹貢楊州之¶
域春秋時爲楚東境後属吳史記言昭王十二年吳伐¶
楚取番盖其事也秦并天下曰番陽縣属九江漢更爲¶
鄱陽縣係豫章後漢建安十五年吳大帝時張昭等議¶
以豫章上廣人夥請分置廬陵番陽二郡&KR0004;治部故城¶
後徙呉芮即今之所治也梁天監中置吴州陳廢爲郡¶
隋平陳罷郡爲饒州大業仍爲郡唐武德四年平江左¶
乃復置州則饒之爲州殆四五百年矣推諸牧守無慮¶
近千人然摭於㕔壁記自開寳八年僞唐歸朝有鐵林¶
軍主張仁忠權知焉迄元祐壬申朝奉大夫鄒軻凡六¶
<pb:KR4d0025_SBCK_034-1b>¶
十有八人而比閱州圗經序賢牧内史者止吳周魴晉¶
虞溥隋梁文謙柳荘梁陸襄唐馬植李復七人焉求之¶
州圃間有吳虞梁柳陸馬李七公與顔魯公并文正公¶
&KR0030;像以千百歳而守者近千人而其著於圖記繪像者¶
陸虞二内史梁周二太守柳儀同馬常侍李刺史顔范¶
二公九人云二千石之良不幾於難有耶余倅於饒見¶
魯公雪程小娘&KR0013;冦事特道其始末而圗其像以附文¶
正公之祠堂是賢太守不可得而多也噫鄱陽之守近¶
千人著於圖記繪像九人而公之德尤不泯饒人爲之¶
立祠班春堂天慶觀州學之講堂凡三所繇景祐距此¶
僅六十載香火不絶牲牢日盛較以千人間流澤之逺¶
惠愛之&KR0013;獨公一人而巳矣然公之遺風餘美實浹於¶
<pb:KR4d0025_SBCK_034-2a>¶
物毎於民之去思又豈止夫祠堂而巳乎公視政日所¶
以制作修剏之跡㳺賞吟詠之舊莫不敬而念之余因¶
采其所敬念者命曰范公鄱陽遺事録非敢&KR1522;名於世¶
庻其垂話于後而不事於召棠之歌詠也且公始通判¶
河中府徙宛丘壓延慶杭越蘇&KR0243;青頴邠耀鄧永興一¶
十二郡純猷茂蹟燦在國史家集奏議間何假於是歟¶
如公所至有恩鄧慶二州民與属羗&KR0030;像而生祠之御¶
&KR0144;以褒賢碑額青史傳載四方千載固巳聞之矣竊疑¶
饒之遺事或有所未聞者安得而弃乎紹聖乙亥六月¶
丁卯天台陳貽範序¶
<pb:KR4d0025_SBCK_034-2b>¶
