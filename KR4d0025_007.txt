# -*- mode: mandoku-view -*-
#+TITLE: 范文正集
#+DATE: 2015-09-23 10:19:19
#+PROPERTY: JUAN 7


　　　桐廬郡嚴先生祠堂記¶
先生漢光武之故人也相尚以道及帝握赤符乘六龍¶
得聖人之時臣妾億兆天下孰加焉惟先生以節髙之¶
既而動星象歸江湖得聖人之清泥塗軒冕天下孰加
<pb:KR4d0025_WYG_007-1b>
焉惟光武以禮下之在蠱之上九衆方有為而獨不事¶
王侯髙尚其事先生以之在屯之初九陽徳方亨而能¶
以貴下賤大得民也光武以之蓋先生之心出乎日月¶
之上光武之器包乎天地之外微先生不能成光武之¶
大微光武豈能遂先生之髙哉而使貪夫㢘懦夫立是¶
有大功於名教也某來守是邦始搆堂而奠焉迺復其¶
為後者四家以奉祠事又從而歌曰雲山蒼蒼江水泱<md:KR4d0025_SBCK_007-1b>¶泱先生之風山髙水長
<pb:KR4d0025_WYG_007-2a>
　　　南京書院題名記¶
皇宋闢天下建太平功掲日月澤注河漢金革塵積絃¶
誦風布乃有睢陽先生贈禮部侍郎戚公同文以賁于¶
丘園教育為樂門弟子由文行而進者自故兵部侍郎¶
許公驤而下凡若干人先生之嗣故都官郎中維樞密¶
直學士綸並純文浩學世濟其美清徳素行貴而能貧¶
祥符中鄉人曹氏請以金三百萬建學于先生之廬學¶
士之子殿中丞舜賔時在私庭俾幹其裕故太原奉常
<pb:KR4d0025_WYG_007-2b>
博士瀆時舉賢良始掌其教故清河職方員外郎吉甫¶
時以管記以領其綱學士畫一而上真宗皇帝為之嘉¶
歎面可其奏今端明殿學士盛公侍郎度文其記前參<md:KR4d0025_SBCK_007-2a>¶預政事陳公侍郎堯佐題其榜由是風乎四方士也如¶
狂望兮梁園歸歟魯堂章甫如星縫掖如雲講議乎經¶
詠思乎文經以明道若太陽之御六合焉文以通理若¶
四時之妙萬物焉誠以日至義以日精聚學為海則九¶
河我吞百谷我尊淬詞為鋒則浮雲我決良玉我切然
<pb:KR4d0025_WYG_007-3a>
則文學之器天成不一或醇醇而古或郁郁於時或峻¶
于層雲或深於重淵至於通易之神明得詩之風化洞¶
春秋褒貶之法逹禮樂制作之情善言二帝三王之書¶
博渉九流百家之説者蓋互有人焉若夫廊廟其器有¶
憂天下之心進可為卿大夫者天人其學能樂古人之¶
道退可為鄉先生者亦不無矣觀夫二十年間相繼登¶
科而魁甲英雄儀羽臺閣蓋翩翩焉未見其止宜觀名<md:KR4d0025_SBCK_007-2b>¶列以勸方來登斯綴者不負國家之樂育不孤師門之
<pb:KR4d0025_WYG_007-3b>
禮教不忘朋簪之善導孜孜仁義惟日不足庶㡬乎刋¶
金石而無愧也抑又使天下庠序規此而興濟濟羣髦¶
咸底於道則皇家二五之風歩武可到戚門之光亦無¶
窮已他日門人中絶徳至行高尚不仕如睢陽先生者¶
當又附此焉¶
　　　清白堂記¶
㑹稽府署據卧龍山之南足北上有蓬萊閣閣之西有¶
凉堂堂之西有巖焉巖之下有地方數丈密蔓深叢莽
<pb:KR4d0025_WYG_007-4a>
然就荒一日命役徒而闢之中獲廢井即呼工出其泥¶
滓觀其好惡曰嘉泉擇高年吏問廢之由不知也乃扃¶
而澄之三日而後汲視其泉清而白色味之甚甘淵然<md:KR4d0025_SBCK_007-3a>¶丈餘綆不可竭當大暑時飲之若餌白雪咀輕冰凛如¶
也當嚴冬時若遇愛日得陽春溫如也其或雨作雲蒸¶
醇醇而渾蓋山澤通氣應於名源矣又引嘉賓以建溪¶
日注卧龍雲門之茗試之則甘液華滋說人襟靈觀夫¶
大易之象初則井道未通泥而不食弗治也終則井道
<pb:KR4d0025_WYG_007-4b>
大成收而勿幕有功也其斯之謂乎又曰井徳之地蓋¶
言所守不遷矣井以辨義蓋言所施不私矣聖人畫井¶
之象以明君子之道焉予愛其清白而有徳義為官師¶
之規因署其堂曰清白堂又搆亭于其側曰清白亭庶¶
幾居斯堂登斯亭而無忝其名哉寳元二年月日記¶
　　　岳陽樓記¶
慶厯四年春滕子京謫守巴陵郡越明年政通人和百<md:KR4d0025_SBCK_007-3b>¶廢具興乃重脩岳陽樓増其舊制刻唐賢今人詩賦于
<pb:KR4d0025_WYG_007-5a>
其上屬余作文以記之余觀夫巴陵勝狀在洞庭一湖¶
銜逺山吞長江浩浩湯湯横無際涯朝暉夕陰氣象萬¶
千此則岳陽樓之大觀也前人之述備矣然則北通巫¶
峽南極潚湘遷客騷人都㑹於此覽物之情得無異乎¶
若夫霪雨霏霏連月不開陰風怒號濁浪排空日星隠¶
耀山嶽潛形商旅不行檣傾檝摧薄暮㝠㝠虎嘯猿啼¶
登斯樓也則有去國懷鄉憂讒畏譏滿目蕭然感極而¶
悲者矣至若春和景明波瀾不驚上下天光一碧萬頃
<pb:KR4d0025_WYG_007-5b>
沙鷗翔集錦鱗游泳岸芷河蘭郁郁青青而或長煙一¶
空皓月千里浮光躍金静影沉璧漁歌互答此樂何極¶
登斯樓也則有心曠神怡寵辱偕㤀把酒臨風其喜洋<md:KR4d0025_SBCK_007-4a>¶洋者矣嗟夫予嘗求古仁人之心或異二者之為何哉¶
不以物喜不以已悲居廟堂之髙則憂其民處江湖之¶
逺則憂其君是進亦憂退亦憂然則何時而樂耶其必¶
曰先天下之憂而憂後天下之樂而樂乎噫微斯人吾¶
誰與歸時六年九月十五日
<pb:KR4d0025_WYG_007-6a>
　　　邠州建學記¶
國家之患莫大於乏人人曷嘗而乏哉天地靈粹賦于¶
萬物非昔醇而今漓吾觀物有秀於類者曽不減於古¶
豈人之秀而賢者獨下於古歟誠教有所未格器有所¶
未就而然耶庠序可不興乎庠序者俊乂所由出焉三¶
王有天下各數百年竝用此道以長養人材材不乏而¶
天下治天下治而王室安斯明著之效矣慶厯甲申嵗<md:KR4d0025_SBCK_007-4b>¶予參貳國政親奉聖謀詔天下建郡縣之學俾嵗貢羣
<pb:KR4d0025_WYG_007-6b>
士一由此出明年春予得請為豳城守署事之三日謁¶
夫子廟通守太常王博士稷告予曰奉詔建學其材出¶
於諸生備矣今夫子廟隘甚羣士無所安因議改卜于¶
府之東南隅地為髙明遂以建學并其廟遷焉以兵馬¶
監押劉保節度推官楊承用共掌役事博士朝夕視之¶
明年夏厥功告畢増其廟度重師禮也廣其學宫優生¶
員也談經於堂藏書於庫長廊四迴室從而周總一百¶
四十楹廣廈髙軒處之顯明士人洋洋其來如歸且曰
<pb:KR4d0025_WYG_007-7a>
吾黨居后稷公劉之區被二帝三王之風其吾君之大¶
賜吾道之盛節歟敢不拳拳服膺以樹其徳業哉予既¶
改南陽郡博士移書請為之記予嘗觀易之大象在小<md:KR4d0025_SBCK_007-5a>¶畜曰君子以懿文徳謂其道未通則畜乎文徳俟時而¶
行也在兑曰君子以朋友講習謂相説之道必利乎正¶
莫大於講習也諸生其能知吾君建學聖人大易之旨¶
則庶幾乎故書之¶
　　　天竺山日觀大師塔記
<pb:KR4d0025_WYG_007-7b>
師錢塘人也姓仲氏名善昇十嵗出家十五通誦法華¶
經十七落髪受具戒客京師三十年與儒者遊好為唐¶
律詩且有佛學天禧中詔下僧錄簡長等注釋御製法¶
音集師預選中書畢詔賜師名遂還故里公卿有詩送¶
行師深於琴余嘗聽之愛其神端氣平安坐如石指不¶
纎失徽不少差遲速重輕一一而當故其音清而弗哀¶
和而弗淫自不知其所以然精之至也予嘗聞故諭徳<md:KR4d0025_SBCK_007-5b>¶崔公之琴雅逺清静當代無比如師則近之矣康定中
<pb:KR4d0025_WYG_007-8a>
入天竺山居日觀庵曰吾其止乎不下山者十餘年誦¶
蓮經一萬過皇祐元年余至錢塘就山中見之康彊精¶
明話言如舊一日遣侍者持書謝余曰吾願足矣將去¶
人世必藏於浮圖之下願公記焉又一日侍者來告曰¶
師化矣其門人中靄等𦵏師于塔復以師之言求為之¶
銘銘曰¶
山月亭亭兮師之心山泉泠泠兮師之琴真性存兮孰¶
為古今聊志之兮天竺之岑
<pb:KR4d0025_WYG_007-8b>
　　書
　　　奏上時務書¶
天聖三年四月二十日文林郎守大理寺丞臣范仲淹¶
謹詣閤門再拜死罪上書皇太后陛下皇帝陛下臣聞<md:KR4d0025_SBCK_007-6a>¶巧言者無犯而易進直言者有犯而難立然則直言之¶
士千古謂之忠巧言之人千古謂之佞今臣勉思藥石¶
切犯雷霆不遵易進之塗而居難立之地者欲傾臣節¶
以報國恩恥佞人之名慕忠臣之節感激而發萬死無
<pb:KR4d0025_WYG_007-9a>
恨况臣之所言皆聖朝當行之事而未之行者諒有以¶
也聖人之心豈不至此蓋當乎一日萬幾未暇餘論大¶
臣之心豈不至此蓋懼乎上疑下謗未克果行臣請言¶
之以發聖慮臣聞國之文章應於風化風化厚薄見乎¶
文章是故觀虞夏之書足以明帝王之道覽南朝之文¶
足以知衰靡之化故聖人之理天下也文弊則救之以¶
質質弊則救之以文質弊而不救則晦而不彰文弊而¶
不救則華而將落前代之季不能自救以至于大亂乃<md:KR4d0025_SBCK_007-6b>¶
<pb:KR4d0025_WYG_007-9b>
有來者起而救之故文章之薄則為君子之憂風化其¶
壞則為來者之資惟聖帝明王文質相救在乎已不在¶
乎人易曰窮則變變則通通則久亦此之謂也伏望聖¶
慈與大臣議文章之道師虞夏之風况我聖朝千載而¶
會惜乎不追三代之髙而尚六朝之細然文章之列何¶
代無人蓋時之所尚何能獨變大君有命孰不風從可¶
敦諭詞臣興復古道更延博雅之士布於臺閣以救斯¶
文之薄而厚其風化也天下幸甚臣又聞聖人之有天
<pb:KR4d0025_WYG_007-10a>
下也文經之武緯之此二道者天下之大柄也昔諸侯¶
暴武之時孔子曰俎豆之事則嘗聞之此聖人救之以
文¶也及夾谷之會孔子則曰有文事者必有武備請設
左¶右司馬此聖人濟之以武也文武之道相濟而行不
可斯<md:KR4d0025_SBCK_007-7a>¶須而去焉唐明皇之時太平日久人不知戰國不
慮危¶大寇犯關勢如瓦解此失武之備也經曰禍兮福
所倚¶福兮禍所伏乂曰防之於未萌治之於未亂聖人
當福¶而知禍在治而防亂故善安身者在康寧之時不
<pb:KR4d0025_WYG_007-10b>
謂終¶無疾病於是有節宣方藥之備焉善安國者當太
平之¶時不謂終無危亂於是有教化經畧之備焉我國
家文¶經武緯天下大定自真宗皇帝之初猶有舊將舊
兵多¶經戰敵四&KR0421;之患足以禦防今天下休兵餘二十
載昔¶之戰者今已老矣今之少者不知戰争之事人不
知戰國不¶慮危豈聖人之意哉而况守在四&KR0421;不可不
慮古來和¶好鮮克始終唐陸贄議云犬羊同類狐鼠為
心貪而多¶防狡而無恥威之不悟撫之不懷雖或時有
<pb:KR4d0025_WYG_007-11a>
盛衰大抵<md:KR4d0025_SBCK_007-7b>¶常為邊患屬方靖中夏未遑外虞因其乞盟
遂許結好¶加恩降禮有欲無違而乃邀求浸多飜覆不
定託因細¶事嘖有煩言猜矯多端其斯可騐此唐人之
至論也今¶自京至邊並無闗嶮其或恩信不守釁端忽
作戎馬一¶縱信宿千里若邊少名將則懼而不守或守
而不戰或¶戰而無功再扣澶淵豈必尋好未知果有幾
將可代長¶城伏望聖慈鑒明皇之前轍察陸贄之讜議
與大臣論¶武於朝以保天下先命大臣密舉忠義有謀
<pb:KR4d0025_WYG_007-11b>
之人授以¶方畧委之邊任次命武臣密舉壯勇出羣之
士試以武¶事遷其等差壯士蒙知必懷報効列於邊塞
足備非常¶其或自謂無虞不欲生事輕長世之策苟一
時之安邊¶患忽來人情大駭自古兵不得帥魚肉無殊
乃欲倉卒<md:KR4d0025_SBCK_007-8a>¶戰鬭之間拔卒為將豺狼競進真偽交馳此
五代之前¶鑒也至於塵埃之間豈無壯士宜復唐之武
舉則英雄¶之輩願在彀中此聖人居安慮危之備備而
無用國家¶之福也惟聖意詳之臣又聞先王建官共理
<pb:KR4d0025_WYG_007-12a>
天下必以¶賢俊授任不以爵祿為恩故百僚師師各揚
其職上不¶輕授下無冒進此設官之大端也我國家累
聖求理而¶致太平大約紀綱法象唐室以臣觀之宜法
唐興之時¶不宜法唐衰之後唐興之時特開館殿以待
賢俊得學¶士十八人聲滿天下此文皇養將相之材以
論道經邦¶而成大化也暨至中興往往得人唐衰之後
此選不盛我¶朝崇尚館殿目為清華輔相之材多由此
選三館清密¶古謂登瀛近嵗選出内庭逼居坊陌非唐
<pb:KR4d0025_WYG_007-12b>
所謂集仙之<md:KR4d0025_SBCK_007-8b>¶館也又其間校讐之職或不由科第以恩
而除限以嵗¶年漸至清顯輕十八學士之選恐非文皇
養將相之材¶之意也伏望聖慈與大臣議其可否重為
制度以法唐¶興之時而延廊廟之器此國家之大美也
惟聖意詳之¶又諫官御史耳目之司不諱之朝宜有賞
勸自陛下臨¶政以來未聞旌一諫員賞一御史若言而
無補是選之¶不精言而有補豈賞之不行徒使犯顔者
危緘口者安¶以進藥石為虚言以陳絲髪為供職三載
<pb:KR4d0025_WYG_007-13a>
之後進退雷¶同臣恐天下竊議朝廷言路未廣忠臣未
勸將令諫官¶御史之徒尸素於朝非國家之福也惟聖
意詳之臣又¶聞先王義重君臣賞延于世大勲之後立
賢為嗣餘子¶則以才自調不使混淆而後大防一隳頽
波千載凡居<md:KR4d0025_SBCK_007-9a>¶近位嵗進子孫簪紱盈門冠蓋塞路賢與
不肖例升京¶朝謂之賞延無乃太甚此必前代君危臣
僭之際務相¶姑息因為典故以至於斯又百司之人本
避鄉役不踰¶數嵗例與出官莫非貪忍之徒絶異孝亷
<pb:KR4d0025_WYG_007-13b>
之舉使親民¶政其弊如何開此二途嵗取百數無所不
有實累王風¶恐非任官惟賢之體也人避衆怨不敢上
言遂令仕路¶紛紜祿位填委文武官吏待闕踰年貪者
益礪其爪牙¶亷者悉困於寒餓徒於禮闈之内増其艱
難壯士惜年¶數嵗一舉乃相奔競至有訟争而况脩辭
者不求大才¶明經者不問大旨師道既廢文風益澆詔
令雖繁何以¶戒勸士無㢘讓職此之由其源未澄欲波
之清臣未之¶信也儻國家不思改作因循其弊官亂於
<pb:KR4d0025_WYG_007-14a>
上風壞於下<md:KR4d0025_SBCK_007-9b>¶恐非國家之福也儻為長久之策則願與
大臣特新其¶議澄清此源不以謗議為嫌當以治亂為
意此國家之¶福也惟聖意詳之臣聞以徳服人天下欣
戴以力服人¶天下怨望堯舜以徳則人愛君如父母秦
以力則人視¶君如仇讎是故御天下者徳可憑而力不
可恃也伏惟¶皇太后陛下皇帝陛下日崇聖徳以永服
天下之心若¶夫敦好生之志推不忍之心薄於刑典厚
於惻隠在物¶祝網於民泣辜常戒百官勿為苛酷示天
<pb:KR4d0025_WYG_007-14b>
下之慈也唯¶聖人能之恥珠玉之玩罷組繡之貢焚晉
武之雉裘出¶文皇之宫人少度僧尼不興土木示天下
之儉也唯聖¶人能之鷄鳴而起孜孜聽政每有餘暇則
召大臣講議¶文武訪問艱難此皇王之勤也唯聖人勉
之貴賤親疎<md:KR4d0025_SBCK_007-10a>¶賞罰惟一有功者雖憎必賞有罪者雖愛
必罰捨一心¶之私從萬人之望示天下之公也唯聖人
行之自古帝¶王與佞臣治天下天下必亂與忠臣治天
下天下必安¶然則忠臣骨鯁而易疎佞臣柔順而易親
<pb:KR4d0025_WYG_007-15a>
柔順似忠多¶為美言骨鯁似彊多所直諌美言者得進
則佞人滿朝¶直諫者見疎則忠臣避世二者進退何以
辨之但日聞¶美言則知佞人未去此國家之可憂也日
聞直諌則知¶忠臣左右此國家之可喜也伏惟聖明不
可不察自古¶王者外防&KR0421;狄内防姦邪&KR0421;狄侵國姦邪
敗徳國侵則¶害加黎庶徳敗則禍起蕭牆乃知姦邪之
凶甚於&KR0421;狄¶之患伏惟聖明常好正直以杜姦邪此致
理之本也臣¶又聞聖人宅九重之深鎮萬國之望以静
<pb:KR4d0025_WYG_007-15b>
制動以重為<md:KR4d0025_SBCK_007-10b>¶威如天之髙如地之深使人不得容易而
議也昨覩鑾¶駕順動稍頻恐非深居九重静鎮萬國之
意况進奏院¶報於天下天下聞之恐損威重先朝以御
宇日深功成¶天下巡幸之費尚或諌止今繼明之始聖
政方新宜加¶憂勤深防逸豫則人心大悦天道降康不
比先帝功成¶之年未可輕為巡幸伏惟聖慈再三詳覽
每有順動必¶循典禮以服天下之望臣又聞人主納逺
大之謀久而¶成王道納淺末之議久而成亂政方今聖
<pb:KR4d0025_WYG_007-16a>
人在上賢人¶在側取捨之際豈有未至然而刑法之吏
言絲髪之重¶輕錢榖之司舉錙銖之利病則往往謂之
急務響應而¶行或有言政教之源流議風俗之厚薄陳
聖賢之事業¶論文武之得失則往往謂之迂說廢而不
行豈朝廷薄<md:KR4d0025_SBCK_007-11a>¶逺大之謀好淺末之議哉伏望聖慈納人
之謀用人之¶議不以逺大為迂說不以淺末為急務則
王道大成天¶下幸甚臣又聞聖人之至明也臨萬幾之
事而不敢獨¶斷聖人之至聰也納羣臣之言而不敢偏
<pb:KR4d0025_WYG_007-16b>
聽獨斷則千¶慮或失偏聽則衆心必離人心離則社稷
危而不扶聖¶慮失則政教差而彌逺故先王務公共設
百官而不敢¶獨斷者懼一慮之失也開言路采羣議而
不敢偏聴者¶懼衆心之離也今聖政方新動思公共委
任兩地出入¶萬幾萬幾之繁能無得失乃許羣臣上言
以補其闕使¶上無蒙蔽下無壅塞有以見聖人之不獨
斷也天下幸¶甚然而臣下上言密陳得失未可盡以為
實亦當深究¶其宜或務窺人短長或欲希旨上下動揺
<pb:KR4d0025_WYG_007-17a>
賞罰之柄離<md:KR4d0025_SBCK_007-11b>¶隔君臣之情似是而非言偽而辯雖聖鑒
之下能無惑¶焉偶動宸衷無益王道似此密奏之類更
望聖慈深加¶詳覽與大臣議論可否然後施行儻密奏
之言便以為¶實内降處分一面施行則讒譖之人緣隙
而進以訐為¶直以詐為忠使内外相疑政教不一非致
理之本也古¶人有言曰為君難為臣不易者其在此乎
伏惟聖明不¶可不察又自古親近小臣率多纎佞恃國
恩寵為人階¶緣公議未行私請先至如此則人皆由徑
<pb:KR4d0025_WYG_007-17b>
政有多門伏¶望聖慈深為防慮以存至公之道也臣曲
陋之人本無¶精識覽前王之得失究聖朝之取捨因敢
罄而陳之伏¶望聖慈詳擇一二干犯天威臣無任戰汗
激切屏營之¶至臣某昧死謹言
　
　
　
　范文正集巻七¶
<md:KR4d0025_SBCK_008-1a>¶
<pb:KR4d0025_WYG_008-1a>
欽定四庫全書
　范文正集巻八¶
　　　　　　　　　　　　宋　范仲淹　撰
　　書
